530. Powiedzcie, jak mam smutnym być
1. Powiedzcie, jak mam smutnym być, Gdy Zbawcę ja posiadam! Nie może mię udręka zgnieść, Choć wszystko w grób tu wpada. Choć świat szaleje wkoło mnie, Me serce czcią dla Pana tchnie, [:Bo On mym pokrzepieniem.:]

2. Mnie nie zatrwoży smutek, znój, Gdy Jezus przy mym boku; Przede mną kroczy zawsze w bój, Zwycięża w każdym kroku. Ja wiem, że z Nim zwyciężyć mam, Gdy życie swe z ufnością zdam [:Na łaskę Zbawiciela.:]

3. Choć wkoło gromy srożą się, Chcę ufać Panu stale; Gdy zgnieść chcą burze, fale mię, Podnoszę wzrok Doń trwale. Wystarczy, że mię strzeże Ten, Co świat zwyciężył — Boży Syn. [:Zwycięzcą On zostanie.:]

4. Nie wspominajcie smutku mi, Gdyż Zbawcę ja posiadam; Pociechę śle i w ciężkie dni, Swój pokój w serce wkłada. Napełnia wielka radość mię; Chcę Jemu całkiem oddać się, [:Aż weźmie mię do Siebie.:]