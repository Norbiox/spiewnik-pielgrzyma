196. Pośpiesz, pośpiesz do pokutowania
1. Pośpiesz, pośpiesz do pokutowania, Do twojego z Bogiem pojednania! Nie uspokoisz—li Boga, Wiedz, że na cię przyjdzie bieda mnoga!

2. Niech to najprzód serce twe obaczy, że Bóg żądać śmierci twej nie raczy, Ale pragnie życia twego I byś godnym był litości Jego.

3. Wierz mi, czas przyjemny jest do tego, Byś swą duszę skłonił do dobrego, Bo po śmierci nawrócenia Nie masz, ani z piekła wybawienia.

4. Zda się tobie, pókiś jest w młodości, Że używać trzeba ci marności, Lecz nadzieja cię oszuka, Gdy do serca nagle śmierć zapuka.

5. Panie Jezu, racz dla męki Twojej Przyjąć duszę mą do łaski Swojej! Tobie grzechy me wyznaję I statecznym w wierze Ci zostaję.

6. Racz Swym Duchem serce me sprawować I w Twym posłuszeństwie je zachować, Bym nadzieję w doczesności, A zbawienie potem miał w wieczności.