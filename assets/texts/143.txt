143. Już pociąg łaski Bożej
1. Już pociąg łaski Bożej Przybliża szybko się, Nadjeżdża w wielkim pędzie, By zabrać z sobą cię; Wjazd dzwonek oznajmuje; Dyżurny sygnał śle I przejazd mu szykuje; Stróż do wsiadania zwie.

Refren: Śpieszcie wszyscy wsiąść już, O, grzesznicy, wsiąść już; Spracowani, obciążeni, Utrapieni, wsiądźcie już!

2. Wsiadając uważajcie: Pociągów wiele jest; O dobry się pytajcie, Co w niebie ma swój kres. Przystanki takie będą: Pokuta, łaski tron, Zbawienie, pokój, radość, I wreszcie: błogi zgon.

3. Wprzód trzeba się szykować, Bo brama wąska tam; Wstęp bez biletu łaski Wzbroniony będzie wam. Ten bilet nabędziecie Przy kasie wiary już, Jezusa gdy przyjmiecie Za Zbawcę swoich dusz.

4. Porzućcie grzech i troski, Przeszkadza bagaż ten, I wstąpcie w pociąg Boski, Co jedzie w górę, hen! W ten sposób dojedziecie Do samych niebios bram, Gdzie wiernych zbór znajdziecie, Co Zbawcę chwali tam.