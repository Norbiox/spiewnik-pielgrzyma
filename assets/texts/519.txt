519. Jezu, zwycięstwo daj!
1. Jezu, zwycięstwo daj! Książę żywota, Patrz, jak z otchłani powstaje nam wróg. Srożąc się piekło rozwarło swe wrota, Serce truchleje na widok tych trwóg. Szatan mię kusi i zdradę wciąż knuje, Trapi i gnębi i zgubę gotuje.

2. Jezu, zwycięstwo daj w walce z kuszeniem, Ciała zwodniczą moc w sercu mym złam; Daj, aby duch mój tu żył tym pragnieniem Wzbić się ku górze, Ty kieruj nim Sam. Panie, Swój obraz racz we mnie odnowić, Ciało i duszę i ducha uzdrowić.

3. Jezu, zwycięstwo daj! Ratuj z otchłani! Gdy wkoło kłamstwo roztacza swą moc I gdy ułudnym swym blaskiem nas mami, Panie, Swym światłem, ach, rozprosz tę noc! Stój po prawicy mej, Książę pokoju, Gdy będę z zewnątrz i z wewnątrz stać w boju.

4. Jezu, zwycięstwo daj w chwili ostatniej, Gdy mej pielgrzymki nadejdzie już kres, Bym godnym nieba dziedzicem był, Panie, Tak we wieczności, jak tu, w kraju łez. Tobie jam wiecznie i szczerze oddany, Ty daj zwycięstwo, mój Panie nad pany.