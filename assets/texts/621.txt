621. Zwycięska, jasna rzesza
1. Zwycięska, jasna rzesza W niebieski zdąża gród, A wiele w jej szeregach Rozbrzmiewa cudnych nut. Triumfu płyną dźwięki W dolinie gorzkich łez: Śpiewają, że już walki Zwycięski nastał kres.

2. Baranka tam uwielbia Ten triumfalny śpiew; U krzyża się zaczyna, Do górnych płynąc stref. Pieśń ta Jezusa sławi, Moc dziwną Jego ran; Zwiastuje, iż ratunek Zupełny grzesznym dan.

3. Gdy pieśni o Baranku Rozpocznie jedna z dusz, Natychmiast grono całe Rozbrzmiewa wszerz i wzdłuż. Nie potrzebują słowa, A wnet poznają się. Najlepszą ich wymową Twarz, co radością lśni.

4. O pieśni, kiedyż ciebie Zanucim w niebie tam? Jutrzenko najjaśniejsza, Kiedyż to wzejdziesz nam? Przygotuj wiernych, Panie, I grono Swoje zbierz, By wiecznie Ci śpiewali Wśród uwielbionych rzesz!