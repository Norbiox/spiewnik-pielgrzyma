360. Swój wierny obraz, Panie
1. Swój wierny obraz, Panie, Głęboko w duszę wpój, Bym wyznać mógł z radością, Żem w kształt zmieniony Twój.

2. I święte imię Twoje Na czole zapisz mym, By każdy po mnie poznał, Że uczniem jestem Twym.

3. A wtedy odzwierciedli Me życie postać Twą, Jasnością się napełni Przejrzyste serca tło.

4. Choć serce me rozbije W kawałki ciężki bój, To jednak i w kawałkach Zabłyśnie obraz Twój.

5. Swój wierny obraz, Panie, Głęboko w serce wpisz, By każdy to zobaczył, Że Ty się we mnie lśnisz.