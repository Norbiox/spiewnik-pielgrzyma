361. U nóg Zbawiciela
1. U nóg Zbawiciela, pragnąc Jego słów, Siadła Maria kornie, by Go słuchać znów. Dobrą cząstkę ona ma: Pan jej Swe zbawienie da. U nóg Zbawiciela ja usiędę rad, Słowo Jego starczy mi za cały świat.

2. Do nóg Zbawiciela Maria schyla się, Wylewając na nie wonne maści swe; Wdzięcznie dar jej przyjął Pan, Wszak z miłości był Mu dan. Do nóg Zbawiciela chętnie wszystko dam; I do służby Jego oddam Mu się sam.

3. U nóg Zbawiciela w rannej porze dnia Przeradosną wieścią Marii serce drga; Jezus żyje! Mija noc, Zwyciężyła Boża moc! U nóg Zbawiciela chcę ja zawsze być, Głosić Jego łaskę, z Nim na wieki żyć.