809. U Ciebie, Święty, wieczny Boże
1. U Ciebie, Święty, wieczny Boże, Zbawienna łaska tylko jest; Jej uczestnikiem stać się może, Kto z wiarą przyjął święty chrzest; I z Ducha już odrodził się, [:A sercem czystym wielbi Cię.:]

2. Tyś raczył wezwać mnie do Siebie: Mam udział wziąć w Królestwie Twym. Dziedzictwo świętych daj mi w niebie, Mą duszę oświeć Słowem Swym, Bym oczyszczony z grzechu był, [:I w Twym przymierzu wiecznie żył.:]

3. Wszechwładny Boże, Ojcze w niebie, Przyjąłeś mnie za dziecię Swe. Chrystusie, Tyś mnie wziął dla Siebie, Od śmierci odkupiłeś mię. O Duchu Święty, siłą Swą [:Istotę całą poświęć mą.:]

4. Ach, Ojcze, Synu, Duchu Święty, Tyś świadkiem szczerych uczuć mych. Przez Ciebie w imię Twe przyjęty Do społeczności wiernych Twych, Pojmując powołanie me, [:Przełamię w sobie wszystko złe.:]

5. Wyrzekam się wszelkiego błędu, Obłudy, grzechu, żądz i wad. Cnotliwie będę żył, bez względu Na korzyść ziemska i na świat. Czuwając wciąż i modląc się, [:Mój Boże, nie opuszczę Cie.:]

6. Twa miłość nigdy niezmierzona, Zniewala do wdzięczności mię. Ma dusza prawdą oświecona życzenia będzie spełniać Twe. Ty Panie mnie w tym wspierać chciej, [:Ochraniaj mię od woli złej.:]