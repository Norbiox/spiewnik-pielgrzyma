487. Jak zwycięsko kroczy Jezus
1. Jak zwycięsko kroczy Jezus przez ten świat! Wierne Jemu wojsko idzie za Nim w ślad. A gdzie życie nowe wnosi Ducha wiew, Tam rozbrzmiewa chwały przeradosny śpiew:

Refren: Bracia, siostry, pójdźcie z wszystkich stron, Wiedźcie grzesznych przed Baranka tron! Bracia, siostry, pójdźcie z wszystkich stron, Wiedźcie wszystkich grzesznych tam przed Pański tron!

2. Ludu Boży, rodzie święty, zgromadź się, Podnoś w niebo wciąż przyczynne modły swe, Proś, zaświadczaj, pracuj, póki stanie tchu, Ślepych, chromych prowadź, śpiących budź ze snu!

3. Gdy odwaga was opuszcza, gaśnie żar, To ożywi was na nowo Ducha dar! Spoglądajcie na Jezusa święty krzyż, On uzbroi Swoich świadków siłą z wyż!

4. Jak radośnie dusze wołać z błędnych dróg I prowadzić je do świętych Zbawcy nóg! Jak to będzie, kiedy pośród rajskich pól Swoich gości na wesele zwoła Król!