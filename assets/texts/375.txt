375. Czekaj, duszo moja, W pokornej czci
1. Czekaj, duszo moja, W pokornej czci! Zbytnia żałość twoja, Pan pomoże ci! Wnet zniknie cień I nastanie dzień, Słońce znów zaświeci, Tylko uwierz Weń! Z ucisków toni I z mnóstwa trwóg Pewnie cię obroni twój wierny Bóg.

2. Czekaj, duszo moja, W pokornej czci! Zbytnia żałość twoja, Pan pomoże ci! Większy jest Pan Niż twej nędzy stan — On ci dopomoże i wyleczy z ran. W wiecznej miłości Wiele ci dróg Wskaże do radości Twój wierny Bóg.

3. Czekaj, duszo moja, W pokornej czci! Zbytnia żałość twoja, Pan pomoże ci! Skończy się bój i pielgrzymki znój; Wnet ustaną skargi, Pan lud przyjmie Swój, Gdy miną złości, Gdy zniknie ból, Poczną się radości Wieczystych pól.