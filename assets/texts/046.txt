46. Znam wieść prześliczną, dawną wieść
1. Znam wieść prześliczną, dawną wieść, Wspaniałą i radosną. Gdzie żal i rozpacz serca rwie, Ta wieść przesłodka koi je [:I cudną darzy wiosną,:] O, wiosną!

2. Raz tam, w przecudną, cichą noc Niebiosa zajaśniały, Narodził się niebieski Gość I rajską nam otworzył włość, [:A świat ocalał cały,:] Świat cały.

3. Dziś do nas łaska zbliża się I pełno jest radości, I tobie też, o duszo ma, Pan Jezus wszystko chętnie da, [:On w sercu twym zagości,:] Zagości.

4. O, wpuść Go, wpuść, to nie jest sen, On serce w ogród zmieni. Zasadzi w nim cudowny szczep, Co rodzi zawsze życia chleb [:I zawsze się zieleni,:] Zieleni.