451. Mówisz, że miłujesz Boga
1. Mówisz, że miłujesz Boga, A do brata niechęć masz? O, nie prawa twoja droga, Woli Bożej ty nie znasz! Bóg jest miłość; Dziecię Boże żyć miłością tylko może.

2. Bóg jest jeden, Jego dzieci Jednym ciałem świętym są, Jedno światło w sercach świeci, W jedno imię modły ślą. Jezus prosił w świętej chwili, Aby wszyscy jedno byli.

3. Jedno Bóg dał wybawienie Wszystkim w Chrystusowej krwi, Jedno daje odpocznienie Tym, co w śmierć tu za Nim szli. Wszystko z łaski Twojej, Panie; Czyż bym kochać nie był w stanie?

4. Tyleś z miłosierdzia Swego Ciężkich grzechów krwią Swą zmył, Ja zaś, Panie, do bliźniego W sercu bym urazę krył? Tyś za wrogów umiał prosić, Ja bym brata nie miał znosić?

5. Tym najmniejszym Ty służyłeś, Jezu, wiernie, aż po zgon. Służąc braciom, założyłeś W niebie Swój królewski tron. Naucz mnie — to me wołanie, Jak Ci służyć w bliźnich, Panie!

6. Bez litości ciebie będzie Sądzić sprawiedliwy Bóg, Gdy zostawisz brata w biedzie, Choćbyś go ratować mógł. Naucz mnie — to me wołanie, Jak Ci służyć w bliźnich, Panie!