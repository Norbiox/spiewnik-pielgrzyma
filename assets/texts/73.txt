73. Na Twój święty Kościół cały
1. Na Twój święty Kościół cały Łaski Swej strumienie Zesłać racz, o Panie chwały Spełnij przyrzeczenie! Ufnie dzieci Twe zginają Swe kolana i błagają: Jezu, chciej być z nami!

2. Światła Twego ześlij zorze, Ducha udziel Panie, Niech On w modłach nas wspomoże, Mocą w nas się stanie! Sam sercami rządź naszymi, Obdarz zbór Twój tu na ziemi Rychło już zwycięstwem!

3. Niechaj Ewangelia bieży Z wschodu do zachodu, Wszędzie niech się jeden szerzy Śpiew ludzkiego rodu. Wszystkie ludy razem z nami Niech wołają: Nad królami Królem Jezus Chrystus!

4. To chwalebne imię Twoje Niech głoszone będzie, By przez posłów Twych podboje Noc pierzchała wszędzie; By, skłaniając swe kolana, Ludy wszystkie Ciebie, Pana Czciły wielkim głosem.

5. Mnóż zdobycze pokojowe Wciąż Kościoła Twego, Dary Twe i siły nowe Zlej na członków Jego, Byśmy łaską Twą, wzmocnieni Z Tobą, Panie, połączeni, Doszli do zbawienia!