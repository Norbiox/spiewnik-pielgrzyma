547. Na chyżych skrzydłach leci czas
1. Na chyżych skrzydłach leci czas, Do celu wszystko śpieszy tu, Westchnienia tęskne budząc w nas Po przyjścia Pana sławnym dniu. Pan nasz odwłacza z przyjściem Swym, O, kiedyż da nam ujrzeć się, By złożyć hołd Królowi ziem? — Jako to będzie, gdy przyjdzie Król?

Refren: [:Jak będzie nam, gdy nadejdzie Król?:] Jak będzie, gdy przyjdzie Król? Jak będzie nam, gdy nadejdzie Król?

2. Już ponad ziemią wznosi się Jak wód szumiących mocny głos: Przychodzi Pan, by zabrać cię Do Siebie, byś miał w Nim swój los. Czas już, drużyno, ze snu wstać, Do gry weselnej harfy brać, Na drogę Panu kwiecie słać. Już brzmi radośnie: Nadchodzi Król!

3. Czy słyszysz całej ziemi śpiew? — Już wybawiona z klątwy szpon. Tęskniła długo; łzawy siew Radości dzisiaj niesie plon. Z wieścią anioły lecą w dół Do gór, do miast, do pól i siół, Że Pan już ciężar grzechu zdjął; Więc cieszmy się, że nadchodzi Król!

4. Syjońska córka zdobi się W klejnoty swych odświętnych szat. Jej Pan, co zszedł na ziemię tę, Dziś na królewskim tronie siadł. Wraca już Król w Swój ziemski kraj, Więc serce, śpiewaj, serce, graj! O, niech rozkwita wieczny maj! Cieszmy się wraz, że nadchodzi Król!

5. Drużyno, wstań do boju, wstań! Już jasną zorzą świeci wschód I sztandar lśni, więc patrzaj nań, Krocz z nim przez bój do chwały wrót! Łaska i prawda wskażą tor; Cześć Barankowi! — nuci chór. Wnet już niebiański ujrzym zbór, Więc cieszmy się, że nadchodzi Król!