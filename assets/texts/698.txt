698. Święta miłość Jezusowa niech połączy nas
1. Święta miłość Jezusowa niech połączy nas: O, ten płomień rozniecajmy, jeśli w sercu zgasł! W tej miłości nabędziemy do zwycięstwa sił, Łatwo wszelki krzyż zniesiemy, choćby ciężkim był.

2. W tej miłości też podajmy sobie bratnią dłoń, A zakwitną serca nasze, jak wiosenna błoń! Uczmy się od Pana znosić ciężar dnia i trud, Aby powstać mógł i ożyć nasz kochany lud.

3. Naucz Panie nas tej sztuki, najpiękniejszej z sztuk, Aby świat Cię omamiony jeszcze poznać mógł! Do krynicy Swej miłości nas codziennie wiedź, By nie było życie nasze — jak brzęcząca miedź!

4. Rozprzestrzeniaj serca nasze, Wielki Mistrzu nasz! W Swojej prowadź nas mądrości, Swoje drogi wskaż! Przezwyciężaj nas codziennie, Swoją mocą zbrój, Wreszcie sprowadź nas z obczyzny w cudny Syjon Swój!