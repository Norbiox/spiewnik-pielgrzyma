150. Powstań, powstań z nieprawości
1. Powstań, powstań z nieprawości, Duszo, póki czas miłości, [:Powstań z twojej ospałości!:]

2. Wspomnij sobie, żeś grzeszyła, Zakon Pański przestąpiła, [:Na karanie zasłużyła.:]

3. Lecz Bóg jednak cię miłował, Syna Swego ci darował, [:Przezeń łaskę ofiarował.:]

4. Chrystus, chcąc odkupić ciebie, Żył w niskości i w potrzebie, [:Na śmierć podał za cię Siebie.:]

5. Pomnij na to, duszo miła, I patrz, byś już nie grzeszyła, [:Całym sercem Dlań tu żyła.:]

6. Pomnij, że ty dnia sądnego Musisz liczbę dać z wszystkiego, [:Coś czyniła czasu tego.:]

7. Wszystko tam na jawie stanie; Nie pomoże ukrywanie, [:Ani usprawiedliwianie.:]

8. Któż zastąpi cię w tej dobie? Kto łaskawym będzie tobie? [:Chrystus — Jego zjednaj sobie!:]

9. Idź do Niego w prawej wierze, Spój się z Nim miłością szczerze, [:On od zguby cię ustrzeże!:]

10. Czyń tak, jak On, wolę twego Ojca w niebie łaskawego, [:A nic cię nie spotka złego.:]