517. Biały sztandar chwały nam wspaniale lśni!
1. Biały sztandar chwały nam wspaniale lśni! Sam go dał nam Jezus Król. Wiernie przy Nim stójmy, choć nas walki dni, Choć czekają trud i ból!

Refren: Za Nim w ślad, za Nim w ślad! Przed nami idzie Jezus nasz. Śpiesząc za Nim w bój i w ciężki znój, Wysoko wznieśmy sztandar swój!

2. Kiedy swe zastępy wiedzie na nas wróg, Trzymaj śmiało sztandar nasz! Z nami Emanuel, On złośnika zmógł, Silnie stoi prawdy straż.

3. Między wszystkie ludy, po kres wszystkich ziem Nieśmy święty sztandar ten, Niechaj Słowo Boże idzie z światłem swym I rozpędza śmierci sen.

4. Noc uchodzi, nowy już zaświtał dzień, Biedna ziemio, zanuć śpiew, Idzie Jezus Chrystus, znika grzechu cień, Niesie pokój z Judy lew!