356. Przed Tobą, Panie, nic
1. Przed Tobą, Panie, nic Nie jestem ukryć w stanie; Ty znasz mój każdy czyn I każde poczynanie. Cokolwiek w myśli mam, Lub o czym myśleć chcę, Ty pierwej jeszcze wiesz, Nim myśl zrodziła się.

2. Czyż mogę uciec gdzie Przed Twoim Boskim okiem? Czyż mogę schronić się Przed Twoim bystrym wzrokiem? Gdy w grobie skryję się, I tam znajdujesz mnie; Do nieba wstąpić chcę, I tam spotykam Cię.

3. Chociażbym nawet mógł Pożyczyć skrzydeł zorzy, W najgłębszej toni mórz Spostrzeże mię wzrok Boży. Dosięgniesz wszędzie mnie Ramieniem silnym Swym, Boś w każdym miejscu jest, Boś Panem wód i ziem.

4. Chociażbym skryć się chciał W podziemia lochy ciemne, I wtedy byłyby Me trudy nadaremne: Ciemności gęsta mgła, Najgłębszej nocy cień Przed blaskiem twarzy Twej Jaśnieje jako dzień.

5. Wyszpieguj, Boże, mnie, A poznaj serce moje; O Boże, doświadcz mnie I poznaj myśli moje! Racz mnie po wszystek czas W opiece Swojej mieć, Od złego serce chroń I wieczną drogą wiedź!