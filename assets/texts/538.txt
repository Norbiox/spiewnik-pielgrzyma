538. „Za Mną" Wódz nasz, Chrystus mówi
1. Za Mną! Wódz nasz, Chrystus mówi. Za Mną wszyscy śpieszcie w bój! Siebie zaprzeć się gotowi, Zbierzcie się pod sztandar Mój! Weźcie krzyż swój, za Mym wzorem Idźcie wąskim prawdy torem.

2. Jam jest światłość, Ja wam świecę, Jam na ziemię prawdę wniósł; Święty zapał w sercach wzniecę, Które Mój przyjmują głos. Jam jest drogą, Ja wskazuję, Jak się w świetle postępuje.

3. Gdy dokuczy walka sroga, Jam na czele — mężny Wódz. Złamię silne wojska wroga, On nie w stanie wiernych zmóc. Zły to żołnierz, co odwłacza, Kiedy wódz bój mężnie stacza.

4. Kto swą duszę chce zachować, Ten beze Mnie straci ją, Kto ją gotów Mnie darować, W niebie się znów złączy z nią. Kto się szczerze do Mnie zbliża, Nie uchyla się od krzyża.

5. Pójdźmy wszyscy z ciałem, z duszą, Pójdźmy już za Panem w ślad! Niech wierności tej nie wzruszą Ani szatan, ani świat. Kto tu w walce był niestały, Nie otrzyma wieńca chwały.