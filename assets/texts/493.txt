493. O, czy widzisz świat znękany?
1. O, czy widzisz świat znękany? Tylko miłość ma tę moc, By zagoić jego rany, Światło zlać w tę ciemną noc. Szczęścia wcale nie zna świat, Choć go kwieciem darzy maj, Nic w nim, oprócz złud i zdrad. Tylko miłość jemu daj!

Refren: Miłość, tak jak słonka żar Koi serca ciepłem swym. Choć to trudno, nieś ten dar W Bożej mocy w świecie złym.

2. Jeśli szczere masz pragnienie Nieść dla wszystkich wzdłuż i wszerz Pomoc, radę, pokrzepienie, Tylko miłość z sobą bierz. Miłość ta podniosła cię I ujęła twoją dłoń, Więc i ty w nią uzbrój się I do bliźnich z nią się skłoń.

3. Nieraz duszom wszystko znika, Co radością było im, Ciebie miłość niech przenika, Niech ją ujrzą w życiu twym. Chce jej zaznać każdy człek. Jeśli bóle leczyć chcesz, Nie pomoże inny lek, — Tylko miłość podać śpiesz!

4. Jeśli imię twe wpisane W księgi wiernych Bożych sług, Jest ci serce nowe dane, Byś miłować wszystkich mógł. Tą miłością wciąż masz żyć! A to hasło sobie weź: „Chcesz—li użytecznym być, Tylko miłość wszędzie nieś!”