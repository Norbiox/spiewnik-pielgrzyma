385. Jezus Chrystus jest tym samym
1. Jezus Chrystus jest tym samym, Który raz przy studni stał, Gdzie grzesznemu sercu z źródła Wody żywej napój dał. Strumień łaski Zeń obficie Płynie dotąd wszystkim nam; Dziś tym samym jest Zbawiciel, Jak u studni w Sychar tam.

2. Jezus Chrystus jest tym samym, Co uzdrawiał z chorób, ran Tych, co przyszli Doń z ufnością, Wierząc, że On mocny Pan. Dziś ten sam, co mawiał wtedy: Wstań i chodź, weź łoże swe — Może odjąć wszelkie biedy, Pomóc, leczyć, cieszyć chce.

3. Jezus Chrystus jest tym samym, Który raz w burzliwą noc W skołatane serca uczniów Męstwo wlał i nową moc. Dziś z pokoju On słowami Między nas przychodzi też: Przecz się lękasz, Jam jest z wami, Nie bój się, lecz tylko wierz!

4. Jezus Chrystus jest tym samym, Który na Golgocie zmarł, Gdzie na krzyżu pohańbiony Śmiercią Swą moc śmierci starł. On w miłości niezachwianym Jest do dziś dla wszystkich dusz. Jezus Chrystus jest tym samym Wczoraj, dziś i wiecznie już.