499. Tam na krzyżu krwią oblany
1. Tam na krzyżu krwią oblany Zwisłeś, Jezu mój kochany; Rózgąś gniewu był smagany, Wszystek za mnie zniosłeś ból; [:Czymże ja służyłem Ci?:] Wszystek za mnie zniosłeś ból, Czymże ja służyłem Ci?

2. Tyś, Baranku, własną duszę Za mnie w srogie dał katusze; Więcej grzeszyć już nie muszę, Za mnieś podjął śmierci znój. [:Czymże ja służyłem Ci?:] Za mnieś podjął śmierci znój, Czymże ja służyłem Ci?

3. Zakon rzucił swe przekleństwo, Ach, na całe człowieczeństwo, Lecz przez litość, Twe zwycięstwo, Uwolniłeś, Panie, mnie. [:Jam nie służył nigdy Ci.:] Uwolniłeś, Panie, mnie. Ja zaś nie służyłem Ci.

4. Lice moje wstydem płonie, Że tak marnie życie trwonię, Lecz ujmuję Twoje dłonie, Błagam, Zbawco, naucz mię [:Wszystkim, wszystkim służyć Ci,:] O mój Zbawco, naucz mię Wszystkim, wszystkim służyć Ci!