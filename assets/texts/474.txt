474. Słyszysz, jak Pan Jezus woła
1. Słyszysz, jak Pan Jezus woła: „Kto chce dziś do pracy iść? Żniwo wielkie już dokoła, Kłos dojrzały, żółty liść!” Jezus wszystkich nawołuje, Wieczną dać nagrodę chce, A kto się gotowym czuje, Niechaj rzecze: Poślij mnie!

2. Gdy cię nie stać, byś poganom Zaniósł Ewangelii dar, Wzniecaj w domu chrześcijanom Dawno zgasły wiary żar. Kto znów w dobra jest ubogi, Niechaj skromny grosz swój da; Rad go przyjmie Zbawca drogi, Bo On serce dawcy zna.

3. Jeślić ognia brak wymowy, Z jaką Paweł dusze zwał, Świadcz prostymi tylko słowy, Jak ci Zbawca wolność dał. Gdy nie umiesz przekonywać Grzesznych, że ich czeka sąd, Możesz drobne dziatki wzywać Do Zbawicielowych trzód.

4. Głośno woła Mistrz do dzieła, Bracie, nie odwłaczaj, chodź! Dusze ciemność ogarnęła, Giną starcy, ginie młódź. Poświęć się Zbawicielowi, Kiedy potrzebuje cię, Powiedz swemu dziś Mistrzowi: Oto jestem, poślij mnie!