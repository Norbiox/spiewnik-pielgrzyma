635. Wiesz ty, ile gwiazdek świeci
1. Wiesz ty, ile gwiazdek świeci Tam na niebie w ciemną noc? Lub czy wiesz, o drogie dziecię, Jaka jest obłoków moc? Pan Bóg wszystkie je rachuje, Tak że żadnej nie brakuje [:Wśród tych niezliczonych set.:]

2. Wiesz ty, ile to w przestworzu Drobnych muszek w słońcu drga? Ile rybek pluska w morzu, Lśniących się, jak gdyby szkła? Pan Bóg w Swej opiece ma je, On im życie, pokarm daje, [:Cudnym dziełem Jego są.:]

3. Wiesz ty, ile dziatek z rana Budzi się z słodkiego snu, Modląc się do swego Pana, Szczere dzięki składa Mu? Bóg je wszystkie zna z imienia, Pragnie duszy ich zbawienia. [:Dziecię, On i ciebie zna!:]