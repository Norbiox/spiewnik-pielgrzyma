756. Bądź Ty ze mną nieustannie
1. Bądź Ty ze mną nieustannie, Radość ziemska tylko cień. Twą dobrocią niezrównaną Oświeć Sam mój mroczny dzień. Przyjaciele moi w grobie, Lecz żyjących wezwać racz, Aby serca dali Tobie, Zapomnieli smutek, płacz.

Refren: Zbawicielu, zostań ze mną. Trzymaj moją rękę Sam, Bym w pielgrzymce swej codziennie Bliżej był do niebios bram.

2. Panie, Duch Twój niech zostanie, Niech promienie łaski Twej, Oświetlają nieustannie Kroki przyszłej drogi mej. Tyś mi co dzień milszym, Panie. Nie skąp światła, więcej zlej, A jaśniejszym niech się stanie Schyłek życia duszy mej.

3. Bądź więc ze mną nieustannie, Mocniej mnie w objęcia chwyć, Abym w falach wód Jordanu Nie zatonął, lecz mógł żyć. W dniu radosnym zmartwychwstania, Otwierając, Boże, raj, Pozwól w nowym dniu spotkania Ujrzeć Ciebie, łaskę daj.