225. Jest źródło
1. Jest źródło, skąd na grzeszny świat Płynęła święta krew, By zetrzeć grzechu każdy ślad, Przejednać Boży gniew.

Refren: I dla mnie płynie krwi tej zdrój I mnie uzdrawia on, Bo za mnie także Zbawca mój Męczeński poniósł zgon.

2. I łotr na krzyżu we krwi tej Zbawienia poznał cud, Gdy Jezus wziął go w łasce Swej Ze Sobą w rajski gród.

3. Baranku, dziś ta sama moc Jest w drogiej Twojej krwi, Więc ogień Ducha ześlij Sam, Co życie daje mi.

4. Jam niegdyś także w grzechach był; Krew Twa zbawiła mnie, Dlatego zawsze z wszystkich sił Radośnie śpiewać chcę:

5. Ta krew po wszystkie moje dni — To mego szczęścia zdrój, Więc pienie me niech zawsze brzmi: Mnie kocha Jezus mój!