681. Dziś w Betlejemie
1. Dziś w Betlejemie, dziś w Betlejemie Zorza jasna dnieje, Anioł w jasności Bożej miłości Opowiada dzieje: Grzech się rozmnożył, Szatan się srożył, Śmierć panowała, Nędza wzrastała, Lecz Bóg nas miłował, Syna nie żałował, W nędzę naszą Go darował.

2. Dziś w Betlejemie, dziś w Betlejemie Głoszą pastuszkowie. Czego człowiecza myśl nie dociecze, Język nie wypowie: W żłobie złożony — Wyższy nad trony, W biedzie, w chudobie, Chwałę ma w Sobie, Możny w Swej niskości, Radny w Swej słabości, Dziecię — Ojciec wszechwieczności.

3. O Betlejemie, o Betlejemie, Grodzie Dawidowy! W stajence, w żłobie Bóg twój sposobi Światu żywot nowy; Spełnia przymierze, Grzech zmazę bierze, Ducha ochładza, Serca odradza; Anioły pląsają, Pasterze klękają, Cuda, cuda ogłaszają.

4. O Betlejemie, o Betlejemie, Grodzie cudnej chwały! Księgi, pomniki, Pieśni, języki Będą ci śpiewały. Tu Zbawca świata Woła: Effata! Pójdźcie na gody Do cnej swobody, Brzemię swe rzucajcie, Króla uwielbiajcie, Serca Jemu oddawajcie!