XV. Z smutku, niedoli, zmartwień i trosk
1. Z smutku, niedoli, zmartwień i trosk, Jezu, choć dziś, pragnę już iść; Do Twej wolności, szczęścia i łask, Jezu, odchodzę już. Rzucam chorobę dla pełni sił — Pragniesz, bym w łasce Twej, Panie żył. Z cierni mych wad do krasy Twych róż, Jezu, odchodzę już!

2. Z mojej haniebnej nędzy i złud, Jezu, choć dziś, pragnę już iść; Czeka mię chwała — mocy Twej cud, Jezu odchodzę już. Do Twej radości z smutku i łez, Z bólów mych w stan, gdzie cierpień jest kres Do Twojej ciszy z grzmotów i burz, Jezu, odchodzę już!

3. Z głębi ubóstwa, żądz mych i zła, Jezu, choć dziś, pragnę już iść; Tam gdzie Twa dobroć wszystko mi da, Jezu, odchodzę już. Z morza mych win w miłości Twej toń, Z głębi zwątpienia w mocną Twą dłoń; Z mroku i trwóg w radosny kraj zórz, Jezu, odchodzę już!

4. Z lęku o śmierć, zagładę i grób, Jezu, choć dziś pragnę już iść; W radość z wspaniałych, wiecznych Twych dóbr, Jezu, odchodzę już. Z głębi ruiny, zgliszczy i strat W wieczny, wspaniały, jasny Twój świat. Pewnym Twój port po burzach mych mórz Jezu, odchodzę już!