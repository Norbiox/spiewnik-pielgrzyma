615. Pan Bóg jest obecny!
1. Pan Bóg jest obecny! Pokłon Mu oddajmy, Kornie Jego wysławiajmy! Wpośród nas Wszechświęty, Serca, zamilknijcie, Czołem wszyscy przed Nim bijcie! Kto Go zna, W sercu ma, Niechaj Doń się zbliży, Przed Nim się uniży!

2. Pan Bóg jest obecny! Cherubiny Jemu Służą, jako Panu swemu; Święty, święty, święty! Wdzięcznie Mu śpiewają, Gdy przed tronem Jego stają. Na głos nasz, Panie, zważ, Przyjm te skromne dary, Naszych serc ofiary!

3. My się wyrzekamy Wszelkich czczych marności, Uciech świata i radości. Wolę, duszę, ciało, Życie tu składamy, Na Twą własność oddawamy. Tylko Ty Naszej czci Godzien jesteś, Boże! Wielbim Cię w pokorze.

4. Majestacie Boży! Niech Cię godnie chwalę, Niech Ci w duchu służę stale. Niech, jak aniołowie, Wciąż przed Tobą stoję I obecność czuję Twoją! W łasce Swej Sprawić chciej, Abyś we mnie, Panie, Miał upodobanie!

5. O powiewie życia, Którym oddychamy, W którym byt i żywot mamy! O bezdenne morze, Cudzie niezmierzony, Duch mój w Tobie zagłębiony. Bądź w nas Ty, W Tobie my, Byśmy niczym byli, Tobą tylko żyli!

6. Ty przenikasz wszystko, Światło Twe bez cienia Me oblicze opromienia. Jak ku słońcu dążą Pełne krasy kwiaty, Zdobne w różnobarwne szaty, Tak i ja, Własność Twa, Myśl do Ciebie wznoszę, O Twe światło proszę.

7. Ty mnie uczyń szczerym, Naucz mnie prostoty, Niech mną rządzi pokój złoty, Abym Twoje widział Światło wiekuiste, Daj ku temu serce czyste, Aby się Serce me Orlim lotem wzbiło, Z Tobą się złączyło!

8. Przyjdź, zamieszkaj we mnie, Obierz, o mój Panie, W sercu moim Swe mieszkanie! Racz się Sam uwielbić We mnie, święty Boże! Do stóp Twoich się położę. Wszędzie, gdzie Znajdę się, Niech spostrzegam Ciebie, Boże, Ojcze w niebie!