141. Imię Jezus wiecznie świeże
1. Imię Jezus wiecznie świeże, Zniszczyć go nie może czas, Więc Jezusa imieniowi Niechaj śpiewa każdy z nas. W tym imieniu żywot wieczny, Wolność błoga z rajskich stron, W nim Swą miłość niewymowną Wszystkim nam objawił On.

Refren: Imię Jezus najpiękniejsze, Niesie w serca światła blask, W tym imieniu znajdziesz niebo, Wybawienie, hojność łask.

2. Imię Jezus niechaj zabrzmi, Niech je pozna cały świat! Wszak w nim tylko pokój znajdziesz, Znajdziesz lek na grzechu jad. Przed Jezusem złość ucieka, Przed Jezusem pierzcha noc, Bo w imieniu Jego tylko Znajdziesz do zwycięstwa moc.

3. Imię Jezus jako gwiazda Błyszczy na niebieskim tle, Ono ciebie do wolności, Do zbawienia słodko zwie. Choćby wszystkie światła zgasły, Choćby nastał wieczny mrok, Imię Jezus będzie świecić, Bo w nim żyje wieczny Bóg.