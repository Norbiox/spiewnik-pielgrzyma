167. Pójdź do Zbawcy, droga duszo
1. Pójdź do Zbawcy, droga duszo, Pójdź, On chętnie przyjmie cię! Pójdź, gdy grzechy ciebie gnębią, Wierz, zbawienie znajdziesz w Nim. Pójdź, zmęczony i strudzony, Gdy pokoju braknie ci, On oczyszcza wszelkie winy [:W Swojej świętej, drogiej krwi.:]

2. Pójdź do Zbawcy! Jego brzemię Będzie zawsze lekkim ci, A cierpienia wszelkie znikną, Gdy przestąpisz raju drzwi. Pójdź, gdy Jezus ciebie prosi, Słuchaj, jak On wzywa cię! O, na ucztę pójdź do Pana, [:Pójdźże dziś, nie wahaj się!:]

3. Pójdź do Zbawcy! Twoje grzechy Zmyje On w miłości Swej; Wiele łaski doznać możesz, Tylko Jego przyjąć chciej! Choć zwątpiło twe sumienie, Potępienia lękasz się, Słowo Boże cię upewnia, [:że Pan zmarł za grzechy twe.:]

4. Pójdź do Zbawcy i pozostań, W łasce Jego zawsze stój, Oddaj duszę Mu i ciało I dla Niego staczaj bój! Choć ciernista droga wiedzie z ziemi tej do raju drzwi, Lecz po trudach twej pielgrzymki [:Zbawca da koronę ci.:]