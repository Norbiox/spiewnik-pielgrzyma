281. O Jezu, Twą jest sprawa ta
1. O Jezu, Twą jest sprawa ta, Coś ją powierzył nam, A że to, Jezu, sprawa Twa, Zachowasz ją Ty Sam. Lecz ziarnko pszenne musi plon Do światła wznieść przez własny zgon; Nim wzejdzie, wprzód się w ziemi skryć, Istoty swej się w śmierci zbyć, W ukryciu żyć, Istoty swej się zbyć.

2. Tyś, Jezu, drogą cierpień wszedł W niebieską chwałę Swą, Tąż wiedziesz drogą cierpień, bied Tych, którzy wierzyć chcą. Ach, prowadź nas, by każdy miał W Twym krzyżu i królestwie dział; Swej śmierci bramą prowadź nas Do światła z Twoją sprawą wraz, Z Twą sprawą wraz Do światła prowadź nas!

3. Tyś umarł Sam i Sam się w grób Jak ziarnko pszenne wsiał — Tak samo wzbudź i nowym zrób Świat, który Bóg Ci dał, I daj nam posłów wiernych, daj, By rychło w każdy ziemi kraj Rozsławić Twoje imię szli! I my też chcemy służyć Ci Ze wszystkich sił Po wszystkie życia dni!