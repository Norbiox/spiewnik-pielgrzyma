760. Naucz modlić się Boże do Ciebie
1. Naucz, modlić się, Boże, do Ciebie, Całą duszą i sercem Cię czcić. W poświęceniu, zaparciu się siebie [:Służyć Tobie i wiernym Ci być.:]

2. Naucz modlić się, Boże, do Ciebie, Moje serce w ofierze Ci dać, Naucz szczerze miłować bliźniego [:I na zawsze w miłości Twej trwać.:]

3. Naucz modlić się, Boże, do Ciebie, Wszystko jawne przed Tobą ma być, Naucz zawsze i w każdej potrzebie [:Szukać Ciebie i z Tobą wciąż żyć.:]

4. Naucz modlić się, Boże, do Ciebie, Gdy me życie spokojne jak toń, I gdy w burzy, w ucisku, w potrzebie — [:Raczże zawsze mi podać Swą dłoń.:]

5. Naucz modlić się, Boże, do Ciebie, W przykazaniach codziennie Twych żyć. Daj mi spocząć po trudach mych w niebie, [:Bym na wieki szczęśliwym mógł być.:]

6. Naucz modlić się, Boże, do Ciebie, W woli Twojej odnaleźć swój cel, A gdy przyjmiesz mnie w końcu do Siebie, [:Przyobleczesz w najświętszą mnie biel.:]