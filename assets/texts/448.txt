448. Ku Tobie, Boże mój
1. Ku Tobie, Boże mój, Ku Tobie wzwyż! Przez ciężki życia znój, Przez trud i krzyż. Choć mi wśród życia dróg Zagładą grozi wróg, Ku Tobie, Boże mój, Ku Tobie wzwyż!

2. Choć mi w pielgrzymki czas I w ciemną noc Za łoże twardy głaz Da złości moc, Spocznę tam błogim snem, Wszak zawsze hasłem mym: Ku Tobie, Boże mój, Ku Tobie wzwyż!

3. Choć stromą drogą Bóg Do raju wrót Prowadzi pośród trwóg Swój wierny lud, Lecz w górze pieśń tam brzmi Ku Twojej, Zbawco, czci; Ku Tobie, Boże mój, Ku Tobie wzwyż!

4. Nastanie wkrótce dzień Radości, łask; Rozproszy nocy cień Wnet słońca blask. I ujrzę smutku, łez Już ostateczny kres; Ku Tobie, Boże mój, Ku Tobie wzwyż!

5. Choć drogę kryje mrok. Choć ciężki skon, Kieruję duszy wzrok Przed Ojca tron. Zwycięstwa nucę psalm I niosę pęki palm Ku Tobie, Boże mój, Ku Tobie wzwyż!