23. Strójcie, wierni, harfy wasze
1. Strójcie, wierni, harfy wasze, Wznieście chwały mocny chór! Alleluja, głoście zawsze: Z grzechu obmył Pan Swój zbór! Oto Jezus już pokonał Diabła, grzech i śmierci noc, Gdy na krzyżu za nas skonał — Wysławiajcie Bożą moc!

2. Jezus chce cię przyozdobić Mocą z góry, siłą Swą, On cię chce dla Siebie zdobyć, Byś oglądał chwałę tę. Więc śpiewajcie, dziatki Boże, Alleluja, chwałę, cześć! On zwycięstwo dać nam może — Wierz i chciej Mu życie nieść!

3. Tylko wiara poznać może Tę wszechmocną Pańską dłoń; Hymny śpiewa dziecię Boże, Mając tę zwycięską broń. Jezu, Jezu, bądź pochwalon, Wielki Królu, Panie mój; Już szatański tron obalon, Jam na wieki tylko Twój!

4. Wykrzykujcie, siostry, bracia! Władcy świata nieście cześć! Głos wasz niechaj Doń się zwraca, Nową pieśń Mu chciejcie nieść! Wejście w niebo już otwarte, Jezus Pan jest drzwiami tam; Dla nas wszystko w Nim zawarte, Wiecznych chwał On godzien Sam.