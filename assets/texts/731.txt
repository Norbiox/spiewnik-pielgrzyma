731. Powiedzcie mi, bracia i siostry
1. Powiedzcie mi, bracia i siostry, gdzie śpiesznie zdążacie w ten czas? Wszak burze szaleją na dworze, czy z sobą weźmiecie i nas? My wszyscy idziemy na Syjon, tam szczęście i radość wciąż trwa, Nie straszą nas wichry ni burze, bo Chrystus nagrodę nam da.

Refren: Niedługo wędrówki tej kres, i koniec tych smutków i łez. Wnet przyjmie nas Chrystus do Siebie, będziemy szczęśliwi tam z Nim.

2. Ach, chętnie i ja bym tam poszedł, gdzie rajski jaśnieje ten gród, Lecz zbłądzę, nieznana mi droga, i serce me pełne jest trwóg. Nie lękaj się, bracie, chodź z nami, nas Chrystus prowadzi wciąż Sam. On da ci Swą radość i pokój, wprowadzi do rajskich tych bram.

3. Więc weźcie mię bracia ze sobą, i ja chcę podążać w ten gród, Gdzie nie ma ni smutków ni zmartwień, gdzie Panem i Królem jest Bóg. Ach, witaj nam, witaj nasz bracie, chodź szybko i rękę swą daj; My chcemy wszak razem podążać, w szczęśliwy, niebieski ten kraj!