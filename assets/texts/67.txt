67. W górę serca, Boże dzieci
1. W górę serca, Boże dzieci — Już zwyciężył z Judy Lew! Niech pieśń chwały w górę wzleci, Że dał przelać Swoją krew, Że dał za nas życie Swoje, Dla nas się położył w grób, Śmierć pokonał, przez Swe znoje Wejście dał w niebieski gród. Więc niech wieczna brzmi Mu chwała Za tak wielkiej łaski cud.

2. W górę serca, w górę oczy, Wszak Zwycięzcą jest nasz Pan. Niechaj każdy bój tu toczy — W Nim zwycięstwa zdrój nam dan. Kto z Nim chodzi tutaj szczerze Tego nie tknie piekła moc, Ten zwycięstwo z Niego bierze, Czy to w dzień, czy w ciemną noc, Ten przez wszystko przejdzie w wierze W Jego zmartwychwstania moc.

3. W górę serca, w górę czoło, Choć wróg groźny sroży się; Pan otacza nas wokoło, Jest zwycięstwo dla nas w Nim. On na krzyżu je wykonał Ofiarując życie Swe, Kiedy srogą śmiercią skonał, Gdy rzekł: „Wykonało się!”, Dzieła Swego tak dokonał, Wszystkim jest zbawienie w Nim.

4. W górę serca! Z grobu nocy Dnia trzeciego wyszedł Pan Jak Zwycięzca w pełni mocy; Tron królewski jest Mu dan. Jak Baranek był zabity, Jako Król zaś z martwych wstał; W Nim zwycięstwa zdrój obfity Wszystkim przezeń Ojciec dał. W zmartwychwstaniu Jego skryty Jest nasz zmartwychwstania dział.