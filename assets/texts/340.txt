340. Jezu, któż jak Ty
1. Jezu, któż jak Ty Daje pokój mi? Z łaski Twej poznałem Ciebie, Tyś mym życiem tu i w niebie, Światłość Twa mi lśni, Tyś pokojem mi.

2. Jezu, życiemś mi, Dla mnieś śmierć starł Ty, By dać grzechów odpuszczenie, Od kar wiecznych uwolnienie. Wiedziesz mię do bram Niebios z łaski Sam.

3. Zwyciężyłeś świat, Szatan przez Cię padł; Połamana władza piekła, Śmierć ofiary się wyrzekła, Gdy spłaciłeś dług Swych upadłych sług.

4. Wzór pokory Swej, Panie, na mnie wdziej, By się we mnie nie krzewiła Gniewu, pychy, grzechu siła! Wzorem bądź Ty Sam, Jak ja żyć tu mam!

5. Gdy pokusy moc W straszną burzy noc Niepokoi moje serce, Ty mi pomóż w tej rozterce; Stańże przy mnie tuż, Boś mej duszy stróż!

6. Daj mi Swoich sił, Abym gotów był Dać w ofierze życie, mienie, I nie zważać na cierpienie. Staczać wiary bój pomóż, Zbawco mój.