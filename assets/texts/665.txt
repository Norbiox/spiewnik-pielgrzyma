665. O Panie, zostań ze mną!
1. O Panie, zostań ze mną! Nadchodzi wieczór już, Lecz Tyś i w noc tę ciemną Mej duszy wierny Stróż. Choć ciemno dookoła, Ni grzech, ni śmierć, ni wróg, Zatrwożyć mnie nie zdoła, Gdy ze mną Pan, mój Bóg.

2. Ach, zostań ze mną, Zbawco, Nachylił się już dzień, Lecz Ty, światłości Dawco, Spłoszyłeś nocy cień; Tyś trwogę spłoszył, Panie, Pokonał grzechu moc, Więc w Tobie me ufanie W dzień jasny, w ciemną noc.

3. O Jezu, zostań ze mną, Twą mocą wspierać chciej! Wszak walka ta daremną Bez łaski, Panie, Twej, Nic strwożyć mnie nie zdoła, Ni grzech, ni śmierć, ni wróg; Choć ciemno dookoła, Jest ze mną Pan, mój Bóg.