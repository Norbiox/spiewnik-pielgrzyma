560. „Zbudźcie się!" - tak ci wołają
1. „Zbudźcie się!” — tak ci wołają, Co w grodzie świętym straż trzymają: Syjonie, północ! Porzuć sny! Oblubieniec twój nadchodzi, Zbawienia dzień się w blaskach rodzi; Dziewice mądre, gdzieście wy? To On, ocknijcie się! Weźmijcie lampy swe! Alleluja! Już godów czas! Wzywają was! Pośpieszcie Pana witać wraz!

2. Serca rozbudzonej rzeszy Głos stróżów świętych wielce cieszy, Powstaje Syjon, zdobi się. Z niebios kroczy Druh wspaniały, Pan pełen łaski, prawdy, chwały; Promienne blaski Swoje śle. O Jezu, do nas zejdź! Korono chwały, przyjdź! O, hosanna! Do niebios bram, Prowadzisz Sam. Weselne gody sprawisz nam.

3. Święty, święty! — lud Twój śpiewa, Anielskie wojsko hymn wygrywa I słodkich lutni dźwięczy ton. Z pereł miasta Twego bramy; Tam w niebian gronie otaczamy Wzniosły Twój i święty tron. Czyż zgłębi rozum mój Majestat Boży Twój? O radości! Więc rzesza Twa Hymn wieczny gra Na Twoją cześć, alleluja!