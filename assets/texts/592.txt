592. Ozdóbże się, duszo miła
1. Ozdóbże się, duszo miła, Byś przed Panem raz stanęła; Pójdź, by światła Jego zdroje Zajaśniały w sercu twoim. Hojny w łasce Pan zwie ciebie, Chce cię gościem mieć u Siebie; Ten, co rządzi ziemią, niebem, Chce być twoim żywym chlebem.

2. Śpieszże, duszo ty wybrana, Śpiesz naprzeciw swego Pana. Słodko się z miłością głosi, O twe serce ciebie prosi. Śpiesz, byś Mu je otworzyła, Do nóg Jego się rzuciła, Mów: O, daj się objąć, Panie, Żyć bez Ciebie jam nie w stanie!

3. Ach, jak pragnę w sercu moim Z Twych dobrodziejstw czerpać zdroju. Ach, jak tęsknię tu ze łzami, By do stołu siąść z uczniami. Ach, jak wielkie me pragnienie — Z żywej wody pić jedynie, By ma dusza się przez Ciebie Z Ojcem połączyła w niebie.

4. Ciebie Twej miłości siła Tu na ziemię sprowadziła. Dla zbawienia Tyś naszego Nie żałował życia Swego. Dla nas chętnie krew przelałeś I zbawieniem Sam się stałeś, Przez toś miłość Swą objawił, Byś nas przed tron Ojca stawił.

5. Jezu, prawy życia chlebie, Daj pożywać godnie Ciebie, Bym nie poniósł szkody z tego, Żem u stołu był Twojego. Niech przez tę pamiątkę Twoją Zgłębię Twej miłości zdroje, Bym u Twego stołu w niebie Moje miejsce miał przez Ciebie!