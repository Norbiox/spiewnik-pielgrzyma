56. Na myśl o wieńcu z cierni
1. Na myśl o wieńcu z cierni, Co ranił skronie Twe, O Zbawco, ból głęboki I żal przenika mnie.

2. Bo wieniec Twój cierniowy Spleciony był z mych win, Za któreś cierpieć musiał, Ty — Zbawca, Boży Syn.

3. A każdy grzech, co sercu Mojemu miłym był, Ostrym się cierniem bólu W skroń Twoją, Chryste, wbił.

4. O Panie Jezu drogi, W mych oczach żalu łzy, Lecz w sercu pokój błogi, Co darowałeś mi.

5. By odpuszczenie grzechów U Ojca zjednać mi, Cierniowy wieniec wziąłeś Na skronie, Zbawco, Ty!