649. Do widzenia w onym lepszym kraju
1. Do widzenia w onym lepszym kraju, Gdzie się słońce więcej nie ukrywa, Gdzie są dusze w wiecznie błogim raju, Gdzie z drzew liści mroźny wiatr nie zrywa; Gdzie łagodne rajem wioną tchnienia, — Do widzenia! Z Bogiem! Do widzenia!

2. Do widzenia w onym lepszym mieście, Które Pan Bóg w niebie ugruntował, Gdzie nad skarby świata droższe szczęście Swym zbawionym Jezus przygotował; Gdzie witają wiernych chwały pienia, — Do widzenia! Z Bogiem! Do widzenia!

3. Do widzenia w onej lepszej dobie, Gdzie w światłości chodzić już będziemy, Gdzie swobodnie rozwiniemy w sobie, Co nie mogło dojrzeć tu na ziemi; Gdzie goryczy nie masz rozłączenia, — Do widzenia! Z Bogiem! Do widzenia!

4. Do widzenia tam u tronu Pana, Gdzie Miłego swego zobaczymy, Gdzie nam wieczna świętość będzie dana I gdzie Zbawcy wieczny hołd złożymy; U czystego żywych wód strumienia, — Do widzenia! Z Bogiem! Do widzenia!