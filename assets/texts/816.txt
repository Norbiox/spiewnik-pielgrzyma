816. Płyną z serca, płyną w niebo
1. Płyną z serca, płyną w niebo, gorzkie narzekania, że się naród ukochany wciąż do złego skłaniam, My wolności dzieci Bożych mało skosztowali, [:Pełno jeszcze rozerwania, grzech nas gnębi dalej.:]

2. Więc do Ciebie, Boże, wołam, Ciebie proszę, Panie: Okaż narodowi memu wielkie zlitowanie. Kiedy z grobu go wywodzisz cudnie i prawdziwie, [:Niechże w Tobie się rozwija, Twoją sprawą żyje.:]

3. W ciężkiej doli życie trawił Naród nasz kochany, Wiele krzyżów w nim i mogił, wiele krwi wylanej. Krwią poległych bohaterów użyźniona gleba [:Niech nas teraz ubogaci hojnym plonem z nieba.:]

4. Słowem Swoim świat stworzyłeś, Wyrzecz tylko słowo, A co było obumarłe, wstanie wnet na nowo. Zwiastunowie prawdy Twojej wstaną z martwych kości, [:Przyjdzie doba pokrzepienia dla ojczystej włości!:]

5. Płyną z serca, płyną w niebo triumfalne pienia; Pan do modłów się przyznaje, w życie je przemienia. Już przywraca nas z wygnania, jako wód strumienie, [:Oglądamy tęsknych modłów cudne wypełnienie.:]