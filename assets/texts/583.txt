583. Przychodźcie do Mnie! - woła Pan
1. Przychodźcie do Mnie! — woła Pan — Ja ujmę waszą dłoń, Choć przyjdzie iść przez cierpień łan Stąd na niebieską błoń. Synowie ludzcy, pójdźcie wraz! Do odpocznienia wiodę was, Tam pląsa wybawionych zbór, Zwycięski śpiewa chór.

Refren: O jak kosztowny los, Cudny los, szczęsny los, O jak kosztowny los W Jezusie spotkał nas!

2. Posłuchaj, jak brzmi śpiewu ton Niebieskich, świętych dusz, Gdy grzesznik się przed Pana tron W pokucie zbliża już. Jezusa krew tam wielbią wciąż, Co czyni cuda wszerz i wzdłuż, I tę cudowną Bożą moc, Co spędza grzechu noc.

3. Gdy Pan zawezwie mile Swych W tym ostatecznym dniu: O, pójdźcie do przybytków Mych, By żyć na wieki tu! — To będą usta pełne czci, A całe niebo chwałą brzmi, Że dziwne rzeczy Pan Bóg Sam Uczynił wszystkim nam. O jak kosztowny los, Cudny los, szczęsny los, O jak kosztowny los W Jezusie spotkał nas! Tam rzesze wybawionych dusz Do wiecznych gód zasiadły już, A z ust ich „alleluja” brzmi — Hymn dla Baranka czci.