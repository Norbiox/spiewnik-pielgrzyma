670. Na nowo jeden rok przeminął
1. Na nowo jeden rok przeminął, Cel dążeń naszych — wieczność zbliża się. Żem pośród nieszczęść nie zaginął, Że dobroć Twa wspierała ciągle mnie, Zawdzięczam Tobie, Panie, Boże mój! Bom ja tak w życiu, jak i w śmierci Twój.

2. Znikają krótkie życia chwile, Nietrwałą jest ziemskiego szczęścia moc, Ach, nieraz słońce świeci mile, A wnet je tłumi ciemna burzy noc. Gdy, Boże, ręka Twa osłania mię Nieszczęścia wtedy nie ulęknę się.

3. Ty jesteś, Boże, tarczą moją, Twa łaska nowych mi udziela sił; Gdym błagał Cię o pomoc Twoją, Tyś mi obroną i pociechą był. Dlaczegóż bym się miał przyszłości bać, Gdyś raczył mi dowody łaski dać?

4. Twe imię święte będę sławił I w Twym przymierzu będę ciągle trwał, Boś mnie od złego, Panie, zbawił I w słowie Swym obfitość pociech dał. Słabości moje racz przebaczyć mi, I łaskę zlej na przyszłe życia dni!

5. Sam wspieraj chwiejne kroki moje I każdej chwili racz kierować mną! Gdy śmierć tworzy swe podwoje, Wprowadzisz mię, gdzie wierni Twoi są. Niebiański wówczas głosu Twego dźwięk Ostatni piersi moich stłumi jęk.