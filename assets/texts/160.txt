160. O wpuść w głębinę duszy, wpuść
1. O, wpuść w głębinę duszy, wpuść Promienie jasne Bożych słów! Dlaczego chcesz światłości ujść? Dlaczego dziś nie masz być zdrów?

Refren: Czemu nie dziś? Pan przyjmie cię, Na Swoją pierś przytulić chce. [:Więc idź już dziś ze skruchy łzą, On wyratuje duszę twą!:]

2. Nie marnuj drogich łaski chwil! Strwonione raz, nie wrócą znów. O, wstań, przed Panem czoło schyl I uwierz Weń, a będziesz zdrów!

3. Niczego więcej nie ma świat, Jak tylko chwilę złudnych snów. Na łono Zbawcy pośpiesz rad, A będziesz dziś szczęśliwy, zdrów!

4. Nikomu Pan nie broni przyjść, Przyjm więc i ty zew Jego słów! Kto szczerze chce do Niego iść, Ten będzie dziś zbawiony, zdrów!

5. Ostatni raz Pan woła: Chodź! Ten wdzięczny głos w swe serce złów! O, zbudź się dzisiaj ze snu, zbudź, Pójdź jeszcze dziś — a będziesz zdrów!