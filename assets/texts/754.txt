754. Sercem radosnym śpiewać dziś będę
1. Sercem radosnym śpiewać dziś będę Chwałę wciąż Temu, co zbawił mnie, Więzy grzechowe śmiercią przekreślił, W serce zmęczone Swój pokój śle. [:Chwalić Go pragnę wciąż aż po zgon, Życia światłością jest tylko On. Zmartwień się nie bój, W wiarę się uzbrój, Wkrótce twych nieszczęść kres.:]

2. Precz wszystkie trwogi, Nie zboczę z drogi, Bo pielgrzymuję do jasnych stron, Dążę wytrwale, Gdzie mój Pan w chwale W niebie u Ojca ma złoty tron. [:O, jakże marne są życia dnie, W Bogu jedynie jest szczęście me. On mocą moją, Życia ostoją, Jemu oddaję się.:]

3. Chwila za chwilą, Tu szybko mija, Krótko na ziemi dzień szczęścia trwa! Lecz w górze, w niebie, Pan przyjmie ciebie, Wieniec wieczności w nagrodę da. [:O, jakże dobrze być zawsze z Nim, Gdy On nazywa dziecięciem Swym. Tam z Aniołami, Psalm nad psalmami Śpiewać będziemy Mu.:]