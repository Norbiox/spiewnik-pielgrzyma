249. Ułaskawienia dostąpiłem
1. Ułaskawienia dostąpiłem, Któregom nie był godzien ja! Czym w pysze swojej pogardziłem, To uczyniła łaska Twa, że dziś szczęśliwe serce me [:Wysławia miłosierdzie Twe.:]

2. Grzechami wszak nie zasłużyłem Na łaskę, lecz na Boży gniew, A mimo to jej dostąpiłem Przez Chrystusową świętą krew. Więc któż mi dziś zbawienie śle? [:Nikt, tylko miłosierdzie Twe.:]

3. To głosząc światu, nie przestaję Pokornych hołdów Bogu nieść I łaski Jego moc wyznaję, Jako najgłębszą wiary treść. Radości pełen korzę się, [:I wielbię miłosierdzie Twe.:]

4. Nikt z niego już mnie nie wyzuje, Bo ono wiary mojej rdzeń, I na nim modły me gruntuję, I ono treścią moich pień. Więc w smutku tę pociechę mam, [:Że Boże miłosierdzie znam.:]