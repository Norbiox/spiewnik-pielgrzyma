350. Nim Pana ja znalazłem
1. Nim Pana ja znalazłem, Me serce tłoczył ból, Ciężaru nikt nie ulżył I troski gryzł je mól. Lecz odkąd znam Jezusa, Pierzchnęła troski mgła, Coś w duszy rozmodlonej niebiańską nutą gra.

Refren: W mej duszy coś wygrywa, Osładza dzienny trud, Raduję się, że w górze Z Nim do wiecznych siędę gód.

2. Lecz odkąd Pan mnie znalazł, Wolnością płonie pierś, Zwątpienia, trwogi, żale Już uleciały gdzieś. Ma ścieżka nie jest ciemną, Bo słońce blaskiem lśni, Co z krzyża na Golgocie Nareszcie wzeszło mi.

3. Spoglądam tęsknie w górę, W przybytek wieczny mój, Gdzie mnie korona czeka, Zwycięstwa jasny strój. Gorąco serce pragnie Swe śpiewy zgodnie zlać Z rzeszami wybawionych, Przed tronem Bożym stać.