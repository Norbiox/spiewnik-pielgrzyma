22. Uwielbiam miłość niepojętą
1. Uwielbiam miłość niepojętą, Co w Zbawcy mym objawia się; Uniżam się przed mocą świętą, Co z prochu wydźwignęła mnie. Już nie chcę żyć dla siebie dłużej; W Tobie, Miłości, się zanurzę!

2. O jak się mile ku mnie skłania, Jak mnie pożąda serce Twe! Potędze Twego zmiłowania Nie mogę już opierać się. O Ty, Miłości doskonała, Jam Ciebie, a Tyś mnie obrała.

3. Jedynie w Tobie me zbawienie, Dla Ciebie tylko mam ja żyć; Więc nie Twe dary, Twe stworzenie — Ty Sam mym celem musisz być. Tyś odpocznieniem, Tyś rozkoszą, Pragnę więc Ciebie sercem, duszą!

4. Pod jarzmem żyłem, choć kochałem, Bom sobie, a bez Ciebie żył; Choć długo Ciebie mieć nie chciałem, Tyś jednak kochał, bliskim był. O, gdyby Cię grzesznicy znali, Zapewne by Cię pokochali.

5. Na wieki Twym me serce, życie, O Zbawco drogi, skarbie mój! Tyś za mnie duszę wydał przecie, Za mnie stoczyłeś krwawy bój. Lekarzu mojej ciężkiej rany, Jam wiecznie w sercu Ci oddany!

6. O, niech Twe imię już na wieki Zostanie w głębi duszy mej; Twa słodka miłość niech napełni Me serce, umysł z łaski Twej. W mym słowie, czynie i istocie Niech Jezus lśni się w Swej prostocie.

7. W imieniu drogim „Jezus” stoi Otwarte serce Ojca nam; Miłością i pokojem koi Ten prawy zdrój radości sam. O, gdyby to grzesznicy znali, To by Cię prędko pokochali!

8. Niech cześć Ci odda świat szeroki, Że leczą zawsze grzechu trąd Płynące z Ciebie wód potoki; Rzesze zbawionych piją stąd, Gdy swe przed Tobą gną kolana I wielbią wiecznie swego Pana.