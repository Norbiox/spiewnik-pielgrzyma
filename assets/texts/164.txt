164. Pan zwołuje owce z błędnych dróg
1. Pan zwołuje owce z błędnych dróg, Które szatan uwiódł w grzech i zmógł; W dzień i w nocy woła je, Przeszukuje miasta, wsie. Ach, czy znajdzie, czy dowoła, Co ujarzmił wróg?

2. Wróć się jeszcze, droga duszo, wróć, Nie daj się w grzechowe pęta skuć! Wszyscy, których dręczy grzech, Brzemię żądz i pokus złych, Pójdźcie dziś do Zbawiciela Uwolnienie wziąć!

3. Gdy okropny przyjdzie sądu dzień, Z przeciwników nie zostanie cień. Jakże przed Nim będziesz stać, Gdy ci liczbę przyjdzie zdać? Jakże przed Nim się wymówisz? Raczej uwierz Weń!

4. „Pójdź więc do Mnie, a ostoisz się, Gdy w swe serce z wiarą przyjmiesz Mnie! Jam za ciebie umarł raz, Odtąd aż po wieczny czas Ma ofiara i śmierć Moja Kryje w łasce cię!”

5. „Ja cię wiodę do niebieskich bram; Klucze piekła Ja w Swej ręce mam, Więc łachmany grzechu zrzuć, Do Mnie swoje serce zwróć! Strój odświętny, szatę chwały Ja jedynie dam.”

6. Pójdź do domu, w ziemię wiecznych kras! Wróć się, póki jeszcze łaski czas! W świecie grzechu wichry dmą, Niepokoje serca rwą. Pójdź do Pana, byś nie zginął Wśród tonących mas.

7. Cóż Mu, duszo, odpowiedzieć chcesz? Jakże prośbie tej odmówić śmiesz? Łaska Boża woła wzwyż; Pan za ciebie poniósł krzyż — Pójdź, nim łaski czas przeminie, Przyjmij Go i wierz!