653. Pokój po bojach, światło po ćmach
1. Pokój po bojach, światło po ćmach, Po smutku wejście w błogości gmach; Słońce przebłyska z posępnych chmur, Wytchnienie spływa z niebieskich gór.

2. Radość po żalu, po bólach lek, Po stratach życia słoneczny wiek, Moc po słabości, po hańbie cześć; Burze uciszy pokoju wieść.

3. Po trudach życia ochłody cień, Po klęskach sławny zwycięstwa dzień. Wielkie uciski, gorycz i krzyż Niosą koronę z niebieskich wyż.

4. Po nędzy hojność, wolność od mąk, Powrót z wygnania do Ojca rąk. Po śmierci życie, życie wśród chwał, — To odkupionych wspaniały dział.