561. Zostaje jeszcze odpocznienie
1. Zostaje jeszcze odpocznienie, Spoglądaj tam do jasnych gór! Tu opłakujesz swe więzienie, że nie rozprasza słońce chmur. Patrz na Baranka, na zielonych Postawi paszach odkupionych; Swe brzemię rzuć i śpiesznie idź! Już wkrótce skończy się bój krwawy. Do rajskiej wkrótce wejdziesz sławy, By odpocznienie wieczne mieć.

2. To odpocznienie Bóg zgotował, Ten pokój, który wiecznie trwa; Przed wieki On nas umiłował, Przez Syna teraz niebo da. Baranek życie Swe darował, By nam ten pokój ofiarował; On wabi, woła wszystek świat: O, pójdźcież, dusze spracowane, Pociechy są wam zgotowane, Tu wdzięcznie kwitnie życia kwiat!

3. Z wykrzykiwaniem mamy skosić Obfity plon niebieskich niw, Z radością snopy mamy znosić W on dzień radosnych Pańskich żniw. Wzdychanie, żałość przeminęły, Choroba, śmierć już koniec wzięły, W Swej czci ukaże się nasz Król! Zdziwią się oczy, zdumią uszy, Gdy wszystkie łzy nasz Pan osuszy, Łaskawie nasz ukoi ból.