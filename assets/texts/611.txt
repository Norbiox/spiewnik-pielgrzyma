611. Przez wszystkie kraje wionie zwycięsko Pański duch
1. Przez wszystkie kraje wionie zwycięsko Pański Duch, Jutrzenka w sercach wschodzi, wytężcie wszyscy słuch; Pan zwoła wnet z narodów do Siebie święty zbór, Podajcie i wy Jemu z szafarstwa swego zbiór.

2. O błoga tajemnico! Pan i ten Jego zbór, Wyjęty z Jego boku, kość, ciało — Jego twór. I imię Jego nosi, z Nim w społeczności trwa, W cierpieniach tu jest różnych, tam w górze chwałę ma.

3. Z marnego obcowania wykupił Zbawca go, Oczyścił go, poświęcił Baranek Swoją krwią. Pan jeden, jedna wiara, chleb, kielich, jeden chrzest, Przymierze, Duch, nadzieja — to wszystko wspólne jest.

4. Wybrany ludu Boży, na stan swój pomny bądź! Przemija świat bezbożny i jego grzeszna chęć. Podnieście w górę głowy, czuwajcie w modłach wżdy, Ostatnia już godzina, Pan blisko jest, u drzwi!