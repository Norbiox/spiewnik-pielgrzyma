557. Ja przyjdę wnet!
1. Ja przyjdę wnet! To głos Bożego Syna; Ja przyjdę wnet, więc trzymaj to, co masz! Ostatnia wnet wybije nam godzina; Czy w wierze ty i w gotowości trwasz? Przyjdź, Panie Jezu, amen, przyjdźże rychło! Przyjdź, Panie Jezu, i weź z Sobą mnie, By serce me, tęsknoty pełne, ścichło. Przyjdź, Panie Jezu, oczekuję Cię!

2. Ja przyjdę wnet do Swej oblubienicy, Na ziemi wkrótce Swój osiągnę cel. Pląsajcie, wierni, drżyjcie, przeciwnicy! Czyś ty już w jasną jest ubrany biel? Przyjdź, Panie Jezu, grzechów gładzicielu, Przyjdź, Panie Jezu, w mocy Twojej krwi! Uzbrój, przygotuj jeszcze sług Twych wielu, Przyjdź, Panie Jezu, serca płoną Ci!

3. Ja przyjdę wnet, oczekuj mnie w cichości, Ja przyjdę wnet, ty zawsze gotów bądź! Ja przyjdę wnet, o, wytrwaj w gotowości, Ja przyjdę wnet, by złote kłosy zżąć! Przyjdź, Panie Jezu, chętnie czekać będę, Przyjdź, Panie Jezu, ciemna noc jest tuż! Przyjdź, Panie Jezu, niechaj z Tobą siędę; Przyjdź, Panie Jezu, amen, przyjdźże już!