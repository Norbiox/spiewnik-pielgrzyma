758. Gdzież serce, gdzie ojczyzna twa?
1. Gdzież serce, gdzie ojczyzna twa? Tam, kędy wiosna wiecznie trwa, Gdzie więcej nikt nie tonie w łzach, Umilkły skargi, minął strach.

2. Gdzie z piersi pierzchnął żal i ból, Jak łzawa rosa z rannych pól, Gdzie z ziemi już jest zdjęty lęk, I w radość się zamienił jęk.

3. Ach, kiedyż ujrzę luby próg, Gdzie kres zasłanych cierniem dróg? Gdzie promienieje wieczny blask, Gdzie zdrój obfity Bożych łask?

4. Tam w niebie, tam ojczyzna ma. Tam wiosna już bez przerwy trwa; Tam luby mój ojczysty kraj, Wszak tam jest upragniony raj.

5. Promiennym słońcem Jezus tam, Chrystusa Ojciec — Ojcem nam, Rodziną — niebian święty zbór, Przybytkiem — szczyt Syjońskich gór.

6. Tam wiecznym blaskiem gwiazdy lśnią, Weselne pienia wiecznie brzmią. Już na myśl o tym wdzięcznie drga, Znękana bólem dusza ma.