450. Na dół Chrystus zstąpił
1. Na dół Chrystus zstąpił, A ty, w swej wyniosłości, Chcesz się dotknąć czołem Gwiazd szczytów, ich świetności? Wspinasz się w swej pysze? Zbawca zstąpił w padół. Kto z Nim chce iść w górę, Musi z Nim iść na dół.

2. Na dół więc, o myśli, Oduczcie się wzbijania! Lekkie to, co wzlata, Co ciężkie, to się skłania. Woda ścieka z źródeł, Wzbiera w rzeki szumne, Przetoż i wy na dół, Moje myśli dumne!

3. Na dół, oko, na dół! Bóg Sam z tronu Swojego Patrzy na nas niskich, Nienawidzi pysznego. Im tu wyższe oko, Tym bliższe jest grobu, I wpada w noc śmierci. Oko, na dół z tobą!

4. Na dół, ręce, na dół! Oto bracia nędzarze, Więc się do nich skłońcie, Nieście im pomoc w darze; Nie sięgajcie w górę, Ku sławie i mieniu: Na dół ku ubogim W Chrystusa imieniu!

5. Na dół, serce, na dół, A Bóg zamieszka ciebie! Pokorę nagradza Na ziemi i na niebie. Duch Święty w pokornej Jawi się postaci, Na dół więc, me serce, On Swe dary da ci!