228. Jezu, ma radości
1. Jezu, ma radości, Duszy mej miłości, Drogi Jezu mój! Kiedyż, kiedyż, Panie, Tęsknić już przestanę, Głos usłyszę Twój? Oblubieńcem Tyś jest mym; Nic milszego ponad Ciebie Nie znam tu, ni w niebie.

2. Tyś jest mym schronieniem; Pod Twych skrzydeł cieniem Nie zatrwożę się. Niech pękają skały, Drży krąg ziemi cały — Jezus chroni mnie. Choćby w przepaść runął świat, Choć mnie grzech i piekło goni, Jezus mnie obroni.

3. Śmierć niech postrach mnoży, Szatan niech się sroży — Nie odstąpię wstecz. Burz się, szalej, świecie, Jam bezpieczny przecie, Więc, bojaźni, precz! Bóg mą tarczą, zbroją mą, Choć otchłanie wrą spienione, W Panu mam obronę.

4. Za nic mam rozkosze; Nad ich czar przenoszę Ciebie, Zbawco dusz. Za nic czcze honory; Świetne ich pozory Mnie nie łudzą już. Ani nędza, krzyż, ni śmierć Nie odłączą mnie od Niego — Od Jezusa mego.

5. Ustań, smutku wszelki, Pocieszyciel wielki — Jezus przy mnie tuż. Miłujących Boga, Choć ich gnębi trwoga, Radość wita już. Choć tu w znoju dźwigam krzyż, Ty położysz kres żałości, Jezu, ma radości.