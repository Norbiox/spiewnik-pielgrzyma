414. Precz ode mnie, ciężkie troski
1. Precz ode mnie, ciężkie troski, Stróż mój żyje, czuwa wciąż. Zna mój Pocieszyciel Boski Boleść, którą zadał wąż. [:Co Bóg chce i czyni tu, Jest mym dobrem, chwała Mu!:]

2. Jeszcze przed powstaniem świata On los życia mego znał, Nosił mię przez wszystkie lata I jak Ojciec o mnie dbał. [:Tu nie rządzi ślepy los — Bóg we wszystkim ma Swój głos.:]

3. Policz wszystkie chwile twoje, Odkąd błysł ci życia brzask, Zlicz cierpienia, trudy, znoje, Lecz i szczęście z Jego łask. [:Powiedz, czy nie zawsze Bóg mądrze wiódł twój każdy krok?:]

4. Poświęć Panu całe życie, Nie troszcz się, zaufaj Mu! On jest Ojcem — da obficie, Co ci jest potrzebnym tu. [:Proś Go więc po wszystkie dni: Ojcze, pobłogosław mi!:]

5. Módl się więc i nie bądź trwożny, chwiejny na kształt morskich fal. Gdyś ubogi, On wielmożny, Ufaj Mu, On zna twój żal. [:Pan zaradzi, nie bój się, Jego moc wybawi cię.:]