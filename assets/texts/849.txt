849. Wspominam te chwile gdy byłem dzieciną
1. Wspominam te chwile gdy byłem dzieciną, Gdy żyłem przy matce — u boku wciąż jej, Jak sen odleciały szczęśliwe godziny, Lecz, ach, nie zapomnę mateczki już mej!

2. Ja widzę jej czoło troskami pokryte, Jej ręce tak dzielnie spełniają swój trud. I serce miłością niezmierną spowite… Ach matko kochana, prawdziwy to cud.

3. Cóż dam ci mateczko, za twe poświęcenia? Daleko od ciebie oddzielił mię świat, Niech wiatry zaniosą ci me pozdrowienia, I serce biednego najdroższy mój kwiat.

4. Ja wierzę, że przyjdzie radosna godzina, Połączy na zawsze nas wielki Bóg, Król, Wiernego zobaczysz, mateczko, znów syna, Pan w niebie ukoi na wieki nasz ból.