774. Gdy wszystko drży, zapada w dół
1. Gdy wszystko drży, zapada w dół, Pan dobry nas w opiekę wziął. On z nami jest, choć ginie świat, Dla wiernych Swych najlepszy brat. O, jakże Swój ukochał lud, Krzyżowy zań wycierpiał trud; [:Więc pieśni wciąż niech wdzięcznie brzmią, Aż twarzą w twarz ujrzymy Go.:]

2. O, rozkosz to dla Niego żyć I Jego krwią swe grzechy zmyć. Toć istny raj, rozkoszny raj, Na ziemi już wieczysty maj! Od wieków On ukochał nas I będzie wciąż Swe owce pasł. [:Więc, lutnio, nuć pochwalny śpiew, Ma pieśni, płyń do niebios stref.:]

3. Tam otrze Pan płynące łzy, Otworzy nam weselne drzwi; Już czeka Cię wybrana Twa, Jej perły lśnią, jej lutnia gra. Już płoną, już, pochodnie jej, O Królu mój, pośpieszyć chciej! [:Za pląsa Ci wybrany lud Na piersi Twej wśród wiecznych gód.:]