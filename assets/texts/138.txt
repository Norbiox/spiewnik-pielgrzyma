138. Głośno biją niebios dzwony
1. Głośno biją niebios dzwony W świat daleki z rajskich kras. Ich donośne, wzniosłe tony Głoszą hojny łaski czas. Wysławiajmyż miłość Bożą, W której nam Jezusa dał; Już nas groby nie zatrwożą, Gdy z Nim mamy życia dział.

Refren: Dzwonów jęk, Śpiewu dźwięk Płynie z ust anielskich w dół. Słodki ton Z górnych stron: Dziś weselny stroją stół!

2. Niebios dzwony zapraszają Na wesele w rajską włość. Wszystkie bóle tam znikają, Miejsce znajdzie każdy gość. Jezus darzy życia chlebem, Złóżcie Jemu ciężar swój! Wiara was połączy z niebem, Gdzie bogactwa macie zdrój.

3. Niebios dzwony ślą przestrogi Dla oziębłych, gnuśnych dusz: O, nie dajcie zwieść się z drogi Do Syjonu jasnych wzgórz! Jeszcze brama się otwiera, Ciasna jest, a wąski tor; Wewnątrz miłość płonie szczera, Zewnątrz potępionych zbiór.

4. Głośno dzwony ogłaszają: Nadszedł Pański rok nam już! Niech wybrani wyśpiewują Z chórem rzesz zbawionych dusz! Prędko Król nasz się okaże, Patrzcie, oto idzie już! Nieście Jemu życie w darze, Wierni, by koronę wziąć.