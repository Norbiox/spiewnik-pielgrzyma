51. Na Golgotę, duszo, śpiesz
1. Na Golgotę, duszo, śpiesz, Stań pod krzyżem Zbawiciela I w swym żalu tym się ciesz. Żeć Bóg przezeń łask udziela. Tam rozważaj Pański zgon, Żyć i umrzeć chciej, jak On.

2. Patrz, na krzyżu wisi Pan Między ziemią i niebiosy, Krwią oblany z mnogich ran, Ważąc wieczne grzesznych losy. Ciężki z śmiercią tocząc bój, Kona w mękach Zbawca twój.

3. Zbawicielu, Tyś bez win, Twej miłości nie masz miary, Gdyż Ty, święty Boży Syn, Mnie należne znosisz kary; By przejednać Boży gniew, Ty przelewasz Swoją krew.

4. Cóż Ci, Zbawco, za to dam, Żeś odkupił mnie grzesznego? Nic nie pragniesz od nas Sam, Oprócz serca skruszonego. Weź je, Panie, obudź w nim Żywot nowy Duchem Swym.

5. Przyjmij mnie na własność Swą, Udziel pociech z Twojej męki; Pomóż zwalczyć żądzę złą I wyśpiewać w sercu dzięki. Ty mnie wiedź przez krzyż i znój Tam, gdzieś Ty jest, Jezu mój!