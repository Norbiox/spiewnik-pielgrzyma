577. O mej ojczyźnie chcę śpiewać wciąż
1. O mej ojczyźnie chcę śpiewać wciąż, Co jest tam w górze, wśród złotych zórz, [:Jak tam wspaniale, jak cudny blask! O jak tam błogo w tym grodzie łask!:]

2. W mojej ojczyźnie piękności cud, W róże sarońskie przybrany gród. [:Tam radość, pokój wśród wiecznych bram, Jak chętnie śpieszy ma dusza tam!:]

3. W mojej ojczyźnie przecudna błoń, Gdzie wiecznej wiosny szerzy się woń. [:Jak chętnie śpiewam o kraju tym I o piękności przecudnej w nim!:]

4. Tam wieczne słońce przyświeca wciąż, Pełno w ogrodach kwitnących róż, [:W ich słodkiej woni jest rozkosz ma, O jak cudowna ojczyzna ta!:]

5. Strumień żywota przeczystych wód Jasny jak kryształ przepływa gród, [:A owoc słodki nad zdrojem tym Z drzewa żywota pokarmem mym.:]

6. Jak piękną jesteś, ojczyzno dusz, Za twym pokojem ja tęsknię wciąż! [:Pragnąłbym wzlecieć w górny ten kraj Do mego Pana, w ten błogi raj.:]