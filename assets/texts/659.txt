659. Już słoneczko jasne pola ozłociło
1. Już słoneczko jasne pola ozłociło, Lecz jaśniejsze w sercu słońce zagościło. Na zielonych łąkach błyszczy w słońcu rosa; Gdy mam Ciebie, Jezu, w sercu lśnią niebiosa.

2. Za Tobą spoziera tęsknie moje oko, Grzechy mię bez Ciebie wtrącą w noc głęboką. Kwiatek do kwiateczka chciwie się nachyla, W Twojej społeczności piękna każda chwila.

3. Już ogarnia pola święta, ranna cisza; Pokój, który dajesz, wszelką myśl przewyższa. Pędzą już pasterze na pastwiska stada; Z Tobą, mój Pasterzu, dusza pójdzie rada.

4. Nieraz w gęstych chmurach słońca blaski gasną; O, niech Twe promienie wciąż mi świecą jasno. Przebudź, me słoneczko, duszę mą zaspaną, By mnie obudziło w niebie wieczne rano.