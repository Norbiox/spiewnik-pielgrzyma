226. Jam Twą własnością!
1. Jam Twą własnością! Dzięki Ci, Panie, O, Zbawicielu, przyjmij wyznanie: Ja Cię miłuję, czczę Cię z radością, Ciebie uwielbiam, jam Twą własnością.

2. W ścieżkach zwątpienia ciężko błądziłem, Zaród już śmierci w piersi nosiłem, Lecz Tyś mnie olśnił Swoją światłością, Tak iż rzec mogę: jam Twą własnością.

3. Niegdyś ja w mocy świata bywałem, Teraz Cię swoim Królem obrałem. Twoje łagodne jarzmo z radością Nosić chcę odtąd: jam Twą własnością.

4. Nikt mnie ze świętych ksiąg nie wymaże, Nikt mi już innej drogi nie wskaże. Pod Twoim okiem żyć jest błogością, Umrzeć mi zyskiem: jam Twą własnością.

5. O mój Pasterzu, w Swoje ramiona Bierzesz owieczkę, tuląc do łona, Przeto do Ciebie śpiesząc z wdzięcznością, Wołam szczęśliwy: jam Twą własnością.

6. W Tobie, o Jezu, dobra mam wszelkie, Z Ciebie mi płynie szczęście to wielkie, W Tobie spoczywam już z bezpiecznością W błogim pokoju: jam Twą własnością.

7. Póki na ziemi dajesz mieszkanie, Jam Twą własnością, Zbawco i Panie; Kiedyś zaś w niebie, odzian świętością, Wiecznie zaśpiewam: jam Twą własnością.