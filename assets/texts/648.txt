648. Dość mam, dosyć tego świata
1. Dość mam, dosyć tego świata, Chcę u Boga wiecznie być; Tam spokojne będą lata, Dusza będzie błogo żyć. Świecie, w tobie marność, bój, Nędza, niebezpieczeństw rój.

Refren: W niebie zaś jest pocieszenie, Pokój, radość i zbawienie.

2. Gdy tam kiedyś się dostanę Na Twe łono, Boże mój, Tam boleści czuć przestanę, Troski, ciężar złożę swój. W świecie pełno bied i trwóg, Żalu, niebezpiecznych dróg.

3. Cóż jest rozkosz świata tego? Mgła i dym — znikomy świat! Kto dziś wesół z szczęścia swego, Jutro w nędzę śmierci wpadł. Świecie, w tobie marność, bój, Nędza, niebezpieczeństw rój;

4. Aniołowie i zbawieni Wyśpiewują Bożą cześć, Ludzie grzechem omamieni Nie chcą Bogu chwały nieść. Pełny błędów, pokus, zdrad, Nieprawości jest ten świat;

5. Przetoż w górę, myśli moje, Tam do nieba wznoście się; Duszo, obierz cnoty stroje, Grzechy, odstępujcie mnie! Świecie, tobie odpór dam, Bo ja w tej ufności trwam, Że jest w niebie pocieszenie, Pokój, radość i zbawienie.