579. Pielgrzymujem w kraj Kanaanu
1. Pielgrzymujem w kraj Kanaanu, A Sam Bóg jest wodzem nam; Choć ciemności w drodze staną, Z Nim dojdziemy niebios bram. Pośród pokus, niepewności Nie zbłądzimy w drodze tej, Śmiemy kroczyć z Nim w jasności, Bo On światłem rzeszy Swej.

Refren: [:Krocz, z wiarą wciąż krocz, z wiarą wciąż krocz w cudowny kraj ojczysty w niebie! Krocz, z wiarą wciąż krocz, z wiarą wciąż krocz, wszak wiedzie ciebie Pan Bóg Sam.:]

2. Pielgrzymujem, gdzie bezpieczny Stoi cudny, rajski gród, Gdzie nas czeka pokój wieczny, Zniknął smutek, ból i trud. W drodze żywych wód strumienie Nam z rozwartych płyną skał, W których znajdziem orzeźwienie, Choć wokoło burzy szał.

3. Gdy znużeni przykrą drogą, Nowe siły daje Bóg, Wlewa w serca pewność błogą: Blisko już niebieski próg! Tam już nic nas nie zatrwoży, Wszelki płacz umilknie już; Próżno się przeciwnik sroży, Cel nasz wśród Syjonu wzgórz!