182. Jezus grzesznych przyjąć chce!
1. Jezus grzesznych przyjąć chce! Cieszcie tą nowiną błogą Wszystkich, co się mają źle, Że choć poszli błędną drogą, W Nim zbawienie znajdą swe. Jezus grzesznych przyjąć chce.

2. Nie na łaskę, lecz na gniew Grzeszni sobie zasłużyli; Pan zaś, co Swą przelał krew, Ku nim się miłośnie chyli, W słowie im poselstwo śle: Jezus grzesznych przyjąć chce.

3. Pójdźcie, pełni bied i ran, Pójdźcie, wszyscy zasmuceni. Jezus Zbawca, Król i Pan Grzesznych w Boże dzieci zmieni. Wiarą krzepcie serca mdłe: Jezus grzesznych przyjąć chce.

4. Więc skruszony idę już I wyznaję przewinienia. Zbawco, Ty me serce skrusz, Bym dostąpił odpuszczenia! Tobie ufa serce me: Jezus grzesznych przyjąć chce.

5. Mam tę ufność — choćby grzech Jako szkarłat był czerwony, Może jednak przez Twą krew Jako śnieg być wybielony. Ja tej wiary chwytam się: Jezus grzesznych przyjąć chce.