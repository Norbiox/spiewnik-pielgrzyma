351. O, ugnij mnie
1. O, ugnij mnie! Jak zboża łan Poranku wiewem, Panie, gniesz, Tak tchnieniem Ducha Swego mnie W pokorze świętej pochyl też.

2. A jeśli krnąbrne serce me Nie podda się, gdy działa Duch, Zastępów Panie, w mocy przyjdź, Co pyszne zniszcz i rozbij w puch.

3. Jak fala morska w czasie burz Rozpryska się na same skry, I mnie przed Tobą ugnij, skrusz, A potem pobłogosław mi!

4. O, ugnij mnie, jak biegiem wód Kieruje mądrze wyrok Twój, Tak w suszę serca mego racz Skierować łask ożywczy zdrój!

5. Jak się pod ogrodnika dłoń Latorośl winna łatwo gnie, Tak ja ochotnie wolę mą Pod Twoją wolę poddać chcę.

6. O, ugnij mnie i z gliny tej, Tak na nic nie przydatnej Ci, Naczynie użyteczne stwórz, Co Cię w pokorze zawsze czci.