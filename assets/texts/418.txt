418. Spójrz Panie, burza szaleje
1. Spójrz, Panie, burza szaleje i wicher wokoło dmie, Nadziei promień ciemnieje, Ciemności nam grożą złe. Lecz Swą prawicę wznieś, Panie, A wicher nie będzie wiał; Kiedy pośród nas postać Twa stanie, Wnet burzy zamilknie szał.

Refren: Gdy wichry i burze usłyszą Twój głos: Ucisz się! Fale uciszysz wzburzone I serce ukoisz strwożone, Tyś niebios i ziemi jest Królem Sam I w łasce Swej nie dasz zaginąć nam! Usłyszą wichry i burze Twój głos: Ucisz się, ucisz się! Usłyszą wichry i burze Twój głos: Umilknij już!

2. Wśród burzy pokus, nasz Boże, Tyś pewnym ratunkiem nam. Gdyś z nami, wtedy nie zmoże Nas grzech, ni piekielny kłam. Choć fale w tym świecie dążą, By zgubić nas w nurtach swych, Jednak mocnej Twej dłoni nie zwiążą, Ni ramion nie zmogą Twych.

3. Gdy wzrok nasz i serce całe Do Ciebie skierujem już, Znajdziem odpocznienie stałe Na piersi Twej w pośród burz. Tam pokój serce owładnie I nic nie zaszkodzi nam, Wszelki z duszy już smutek, żal spadnie, Strach wszelki zaniknie tam.