14. Gdybym języków miał tysiące
1. Gdybym języków miał tysiące I ust tysiącem śpiewać mógł, To wszystkie, ogniem pałające, Głosiłyby, jak dobry Bóg, [:W zawody niosąc pienia chwał Za to, co w łasce wielkiej dał.:]

2. O, niechże pienia moje zdążą Aż do słonecznych niebios stref; Strumienie krwi, co w żyłach krążą, Niech triumfalny wzniosą śpiew! [:Niechajże każde tchnienie me, Jak hołd dziękczynny, w niebo mknie!:]

3. Ale za słabe moje siły I pieśni mojej braknie piór; Trzeba, by głosy swe złączyły Stworzenia wszystkie w jeden chór. [:Niech śpiewa ze mną cały świat I chwałę Bożą wielbi rad.:]

4. O, Jezu drogi, jak Cię chwalić Za wielkie miłosierdzie Twe, Żeś się mej nędzy chciał użalić I łaską Swoją darzysz mnie? [:Wyrwałeś mnie z szatana rąk, Bym Twą własnością zostać mógł.:]

5. Chcę dobroć Twoją, Ojcze, głosić, Dopóki język służy mi. Chcę modły swe do Ciebie wznosić, Dopóki serce w piersiach drży. [:A gdy do śpiewu braknie sił, Wzdychaniem będę Ciebie czcił.:]

6. Ach, przyjmij moją pieśń z padołu I nie odbieraj łaski Swej! W niebiesiech chwalić Cię pospołu Ze zbawionymi będzie lżej. [:Po tysiąckroć tam będzie zbór Powtarzał swój dziękczynny chór.:]