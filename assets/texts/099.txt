99. Zobacz, jak Pan Go miłował
1. Zobacz, jak Pan go miłował, Nad nim Swą objawił moc, Kiedy z grobu go zawołał I rozjaśnił śmierci noc. Tenże Łazarz — cud prawdziwy — Powstał z śmierci, jak ze snu, I do Pana podszedł żywy, By na nowo służyć Mu.

2. Zobacz, jak Pan tych miłował, Co przybili na krzyż Go; Jak On winy im darował Za przestępstwo straszne to; Jak On synów Jeruzalem Pod Swe skrzydła skupić chciał I nad ich uporem z żalem, Łzom, smutkowi folgę dał.

3. Zobacz, jak Pan świat miłował, Ten grzeszników istny rój; Za ich grzechy ofiarował On najczystszy żywot Swój. Ach, przez Ojca opuszczony, Konał za nas Boży Syn Na Golgocie, krwią zbroczony, Gładząc bezmiar naszych win.

4. Zobacz, jak Pan cię miłuje, A jak mało ty Go znasz! On cię kocha i żałuje, Że w swych grzechach zginąć masz. Teraz Jezus z wysokości Daje słyszeć ci głos Swój, W niewymownej Swej miłości Chce zbawienia dać ci zdrój.