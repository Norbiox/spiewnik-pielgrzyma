682. Gdy się Chrystus rodzi
1. Gdy się Chrystus rodzi i na świat przychodzi, Ciemna noc w jasnościach promienistych brodzi. Aniołowie się radują, pod niebiosy wyśpiewują:

Refren: Chwała, chwała, chwała w wysokościach Panu!

2. Mówią do pasterzy, którzy trzód swych strzegli, Aby do Betlejem czym prędzej pobiegli: Bo się narodził Zbawiciel, Wszego świata Odkupiciel.

3. O, niebieskie duchy i posłowie nieba! Powiedzcie wyraźniej, co nam czynić trzeba: Bo my nic nie pojmujemy, Ledwo od strachu żyjemy.

4. Idźcież do Betlejem, Dziecię tam zrodzone, W pieluszki powite, w żłobie położone. Oddajcież Mu pokłon Boski, On osłodzi wasze troski.

5. A gdy pastuszkowie wszystko zrozumieli, Zaraz do Betlejem śpiesznie pobieżeli, I zupełnie tak zastali, Jak Anieli ogłaszali.

6. Gdy na miejsce przyszli pełni zadziwienia, Iż się Bóg tak zniżył do Swego stworzenia, Padli przed Nim na kolana I uczcili swego Pana.

7. Wreszcie, gdy już Jemu pokłon, cześć oddali, Z wielką wesołością do swych trzód wracali. Z łaski stali się godnymi Widzieć Boga na tej ziemi.