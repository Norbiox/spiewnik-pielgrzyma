556. Raz przyjdzie Pan!
1. Raz przyjdzie Pan! O, przyjdzie On zaiste, Zabierze wiernych Swych do nieba tam I przyozdobi wieńcem czoła czyste, Omyte we krwi Jego świętych ran. O, co za radość czeka ich tam, [:Gdzie w wiecznej chwale króluje Pan Bóg Sam!:]

2. Raz przyjdzie Pan! On obietnicę spełni, Choć świat tej prawdy nie ma, ani zna; Ni taki z braci, który w błędzie chodzi; Pan to, co przyrzekł, wszystko spełni, da. O, co za radość zobaczyć Go, [:Z Nim wznieść się w górę, opuścić miejsce to!:]

3. Raz przyjdzie Pan! Na pewno rychło przyjdzie, — Nad światem coraz większa grzechu noc; A utrapienie, ucisk wnet nadejdzie; Już morze, ląd swą groźnie zjawia moc. Zawód bolesny spotka raz tych, [:Co tej przestrogi do serc nie wzięli swych.:]

4. Raz przyjdzie Pan! To dzieło już zaczęte. Bracie i siostro, czym Go witać chcesz? Gotowyś już wnijść w te przybytki święte, Gdzie stanąć masz przed Bogiem twarzą w twarz? Jakże to smutne, tu wierzyć w kłam, [:I nie śmieć nigdy do światła wznieść się tam!:]