166. Pójdźcie wszyscy po zbawienie
1. Pójdźcie wszyscy po zbawienie, Pójdźcie wszyscy grzeszni wraz! Jezus daje odpuszczenie, Dziś przyjemny łaski czas. Pójdźcie wszyscy biedni, słabi, Obarczeni winą swą, Jezus chce i was posilić; Pójdźcie, tu radości są!

2. Pójdźcie, Żydzi i poganie, Do weselnych pójdźcie gód! Pójdźcie i wy, chrześcijanie, Zaspokoić duszy głód! Oto Ojciec was wygląda, Wszystkim chce odpuścić dług; Szaty, pierścień i obuwie Podaruje wam wasz Bóg.

3. Pójdźcie, biedni i bogaci! Czemu chcecie z dala stać? Dłużej już nie odkładajcie, Dziś Mu serce chciejcie dać! Idźcie tylko, gdy was wiedzie, Idźcie, bo On zbawi was, Chromi, ślepi, starzy, młodzi — Dziś dla wszystkich łaski czas!

4. Pójdźcie i wy, pokalani, Niech was nie wstrzymuje wstyd — By usłyszeć wieść zbawienia, By niebieski ujrzeć świt. Oto świata noc nadchodzi I już się nachylił dzień, Ale póki Jezus blisko, Póki czas, uwierzcie Weń!