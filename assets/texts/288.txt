288. Ucisz mnie Panie, to prośbą jest mą
1. Ucisz mnie Panie, to prośbą jest mą, W ciszy poznawać chcę prawdę Twą; Ucisz, gdy słuchać Twej mowy mam, Ucisz, bym z Tobą mógł być sam na sam!

Refren: O, ucisz mnie, zupełnie ścisz, I do mnie, Zbawco mój, się zbliż, Na wieczność przygotować chciej Mnie w świętej społeczności Twej!

2. Uczyń mnie cichym, gdy ciężar mi dasz, Cichym w tej wierze: Ty trud mój znasz! Cichym, bym mógł się na moc Twą zdać, Cicho w miłości, co strzeże mnie, stać.

3. Naucz mnie w ciszy, gdy czekać mam, trwać. W ciszy bojować, pracować, stać, W ciszy ból innych i szczęście znieść, Bym pomoc bliźnim gotowy był nieść.

4. Ścisz mą istotę, zupełnie ścisz mię, Niech to, co Ty chcesz, ze serca chcę, Abyś Ty wielkim, ja małym był, Byś mi był wszystkim, bym w Tobie ja żył.