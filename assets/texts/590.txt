590. O Ojcze, Synu, Duchu Święty
1. O Ojcze, Synu, Duchu Święty, Ochrzczony jestem w imię Twe, Do rzeszy sług Twych jam przyjęty, Do ludu, co się świętym zwie. Przymierzem z Panem dla mnie jest Sumienia mego teraz chrzest.

2. Dziedzicem, synem Twym się stałem Przez łaskę Twą, o Boże mój! Plon, Chryste, śmierci Twej mym działem; I dla mnieś znosił krwawy znój! Tyś, Duchu Święty, we mnie żyć I mą pociechą przyrzekł być.

3. Na nowo Tobie się oddaję Z swym duchem oraz z ciałem swym. Strzeż, niech w wierności nie ustaję, I miej w opiece mnie przed złym! A każda kropla mojej krwi, Niech tylko służy ku Twej czci.

4. O Ojcze, Synu, Duchu Święty, Niech w tym przymierzu wiernie trwam; Daj mocy, bym był nieugięty, Dopóki żyć na ziemi mam! Własnością Twoją pragnę być I ku Twej chwale wiecznie żyć.