312. Radośnie wyśpiewuje
1. Radośnie wyśpiewuje To Boże miasto wciąż. Krew Pańska to sprawuje, Że trwogi nie zna już, Bo Pan Bóg Sam w nim mieszka, Wspomaga w dzień i w noc, Dlatego strach zeń pierzcha, A rośnie modłów moc.

2. Kto wątpi, niech doświadczy, Czy jest mu ojcem Bóg. Kto wierzy, ten zaświadczy Wśród wszelkich życia dróg: Znalazłem ja zbawienie, Odczuwam błogość tę; Przez Pana umęczenie Ja w niebie znajdę się!

3. Prawdziwie ten szczęśliwy, Kto w sercu Pana ma, Kto dług swój i swe winy, Stracone życie zna, A który nienawidzi, Co ciało żąda, chce, Jezusa wiarą uczci, Da Jemu serce swe.

4. Błogosławieni wszyscy, Co fałszu nie ma w nich. O, gdyby to grzesznicy Poznali w drogach swych! Któż tak bogaty, strojny, Tak czysty i wśród zła, Szczęśliwy i spokojny, Jak ten, kto wiarę ma?

5. Zatrzymaj, świecie, swoje; Twych rzeczy krótki wiek. W Jezusie łaski zdroje, W nich jest mój w niebo bieg. Gdy możni łaknąć będą, Książęta żebrać wciąż, Ja u stóp Pana siędę, Swój snop Dlań złożę już.