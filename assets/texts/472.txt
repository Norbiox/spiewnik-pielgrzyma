472. Był strudzony i zbolały
1. Był strudzony i zbolały Hetman wojska Naaman; Trądem lica mu zbielały, Ciało jego pełne ran. Pani swej dzieweczka prawi: „Tam, u mych ojczystych wód, Sługa Boży, prorok bawi, Z wszelkich chorób leczy lud.”

2. Przyjął chory to wezwanie, Szedł, gdzie mieszkał Boży lud, Omył ciało swe w Jordanie, Wyszedł czysty, stał się cud. Tam go odstąpiła trwoga, Co się już rzucała nań, Tam żywego poznał Boga, Modły swe Mu złożył w dań.

3. Bracia, siostry! Jakże wiele Dusz ginących wokół was! Gardzą Bogiem, grzeszą śmiele, Pełne trądu, grzechu, zmaz. Śpieszcie do nich z wieścią błogą, Że swe trądy wszystkie zmyć W cudnej krwi Jezusa mogą, Aby nowym życiem żyć.

4. Wnet ujrzycie z blaskiem w oku Wyzwolonych z grzechu mar. Jak radośnie, z czcią głęboką Uwielbiają Ojca dar. Pokrzepienia w tym doznacie W trudzie swoim dzisiaj już, potem was w królewskiej szacie Przyjmie oblubieniec dusz!