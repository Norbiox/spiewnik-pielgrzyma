8. Chwalże, ma duszo, Mocarza
1. Chwalże, ma duszo, Mocarza i Króla wszechświata! Niech się twa prośba gorąca z podzięką przeplata! W górę się zwróć, Harfo i lutnio, się zbudź! Niech pieśń twa w niebo ulata!

2. Chwalże Mocarza, co wszystkim tak mądrze kieruje! Który na skrzydłach cię orlich bezpiecznie piastuje; Który ci dał W dobrach rozlicznych twój dział. Czy serce twoje to czuje?

3. Chwalże Mocarza, co cudnie cię tak ukształtował, Zdrowiem obdarzył i drogi ci zawsze torował! Z iluż to trwóg Wielki, potężny cię Bóg Dziwną Swą mocą ratował!

4. Chwalże, ma duszo, Mocarza, co ci błogosławił, Coć się w strumieniach miłości tak dziwnie objawił! Duchu mój, miej Boga w pamięci wciąż swej, Byś miłość Jego rad sławił!

5. Chwalże, ma duszo, Mocarza gorącym westchnieniem, Chwalże Go, wszystko, co żyje, z Abrama nasieniem! On blaski Swe W serce twe biedne ci śle; Chwal Go na wieki swym pieniem!