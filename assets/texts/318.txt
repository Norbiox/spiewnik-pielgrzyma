318. Oj, błogosławiony
1. Oj, błogosławiony, Komu tu z miłości Grzech jest odpuszczony W marnej doczesności. Błogosławion wszelki, Czyja złość zakryta, A Bóg w łasce wielki Win mu nie poczyta!

2. Kiedym ja ukrywał I swe taił złości, Zawszem smutny bywał, Drżały me wnętrzności; Kiedy w grzechu żyłem, Mając złe sumienie, Mocy się pozbyłem, Stracił pocieszenie.

3. Przetoż umyśliłem Grzechów nie ukrywać, Lecz gdy zawiniłem — Pańskiej łaski wzywać; Kiedy to się stało, Zgładził Pan me grzechy, Serce me doznało Szczęścia i pociechy.

4. Za to będę Ciebie Czcić z świętymi, Panie! Człowiek sam ze siebie Tylko grzeszyć w stanie; Lecz gdy pokutuje Z grzechu tu swojego, Łask dostępuje, Dobra największego.

5. Głośno zapląsajcie, Wszyscy sprawiedliwi, Bogu cześć oddajcie, Żeście tak szczęśliwi, Czyńcie Panu dzięki, Który błogosławi, Duch wasz niech na wieki Dobroć Jego sławi!