804. O, przyjdź królestwo Twoje
1. O, przyjdź królestwo Twoje W nasz ciemny, ziemski świat, A z niebios życia zdroje popłyną wiele lat! Rozjaśnij niebo szare, Słoneczko, wyjdź z za chmur, I odnów życie stare, I skrusz więzienny mur!

Refren: O, przyjdź królestwo Twoje, Z Syjonu jasnych gór! Niebiańskim Swym pokojem Napełnij ziemian chór!

2. O, przyjdź królestwo Twoje, Do naszych biednych dusz. Złam ciężkich drzwi podwoje I w sercach pokój stwórz. Ponure olśnij twarze, Tchnij życia święty dech, By naszych serc ołtarzy Nie plamił straszny grzech!

3. O, przyjdź królestwo Twoje, Do rodzin pokój wlej, Niebiańską Swą ostoję Ty w nich uczynić chciej. Pojednaj wszystkich zatem, Baranka nawet z lwem, By każdy stał się bratem, Złączony Słowem Twym!