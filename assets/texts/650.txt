650. Mój Jezus żyw! Cóż to śmierć znaczy
1. Mój Jezus żyw! Cóż to śmierć znaczy, Gdy ma Głowa triumfuje? W dziedzictwie żywot dać mi raczy, Chociaż ciało w grób wstępuje. Smutku precz, mam radość w sobie, Jezus żyw, nie masz Go w grobie!

2. Zwyciężył Jezus, U nóg Jego, Co mi mogło życie odjąć; Nie przejmie trwoga serca mego, Gdy i ja śmierć muszę przyjąć. Otchłań piekła drży prawdziwie, Bo brzmią głosy: Jezus żyje!

3. Mój Jezus żyw, grób otworzony! Więc do grobu wesół wstąpię; Że i ja będę ożywiony Mocą Jego, nic nie wątpię. Słodkie Słowo Jego w świecie: „Jam żyw, i wy żyć będziecie!”

4. Żywotem Jezus mi zostanie, W sercu z Niego się raduję, A gdy nadejdzie me skonanie, Już bojaźni nie uczuję, Bo mi w niebie da byt błogi Ten mój żywy Jezus drogi.