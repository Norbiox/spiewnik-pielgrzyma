362. W pamięci miej
1. W pamięci miej, Ma duszo, chwile te, Gdyś wstała z grzechów snu, Gdy dobry Pan Odświętnie przybrał cię, Gdyś serce dała Mu! Gdy na twe rozmodlone skronie Zbawiciel kładł miłośnie dłonie, [:W pamięci miej!:]

2. W pamięci miej, Jak w pośród rzewnych łez Tyś wiary dobry bój Przyrzekła wieść Po życia swego kres; Na tej opoce stój! Coś ty wyznała w rozrzewnieniu, Coś odczuwała w uniesieniu, [:W pamięci miej!:]

3. W pamięci miej, że nęcić będzie świat A grzech zarzuci sieć; — Że w świecie tym Pod kwieciem pełno zdrad, Pod blaskiem nikła śniedź! Pan żąda, byś Mu dochowała Wierności, którąś ślubowała, [:W pamięci miej!:]

4. W pamięci miej! Radością dzisiaj lśnisz, Radosny nucisz śpiew, Lecz jutro już Przygniecie ciężki krzyż, Popłyną łzy lub krew. Gdy pokus cię ogarną cienie, Ty dane Panu przyrzeczenie [:W pamięci miej!:]

5. W pamięci miej Ojczysty w niebie dom, Pielgrzymki twojej cel! W Ojczyźnie już Pan kres położy łzom, Oblecze w jasną biel. Ten wieniec, co u mety świta I palmę, co zwycięzcę wita, [:W pamięci miej!:]