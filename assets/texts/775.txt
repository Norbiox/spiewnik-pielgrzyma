775. Imię Jego: Cudny
1. Imię Jego: Cudny, Moc wypływa Zeń, Stanie świat obłudny, Przed Nim w sądu dzień. Imię Jego: Sława, Wierny Ojca wzór. Pokłon Mu oddaje cały Niebian zbór.

2. Imię Jego: Słowo, Wiekuisty Bóg, Światy się na nowo Rodzą, rzesze sług. Imię Jego: Wierny, Do ostatnich dni. W łasce nas niezmiernej Wyrwał z grzechów ćmy.

3. Imię Mu: Łagodny, Pasterz Bożych stad. On nasyci głodny I spragniony świat. On nasz Oblubieniec, Tęskne serca zna. Grzeszny świata jeniec, W Nim swobodę ma.

4. Dziwnie nam doradza W czasie ciężkich bied. Z troski wyprowadza I pomaga wnet. Od Ojcowskiej twarzy W Nim odblaski lśnią. Miłość On rozżarzy, Więc Doń serca lgną.