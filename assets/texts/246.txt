246. Spełniło się teraz!
1. Spełniło się teraz! Szczęśliwy to stan. Nie jestem już swoim, posiada mnie Pan. On przecież mnie stworzył i grzechy me zmył, I Ducha płomieniem On serce me chrzcił.

2. Spełniło się teraz! Gdzie wolność ma, gdzie? Na służbę Chrystusa oddałem już się. Czym była ma wolność? Mnie szatan i świat W swym jarzmie wodzili, jam w sidła ich wpadł.

3. Spełniło się teraz! Zbawieniem mym Pan; Na ziemi i w niebie na Niego jam zdan. Kierować mym losem, to Jego jest rzecz, Cokolwiek mi ześle, nie cofnę się wstecz.

4. Spełniło się teraz! Już Ciebie chcę mieć. Ty serce i usta, i zmysły me święć! Czy mówić, czy milczeć potrzeba, Ty radź I wskaż, jakby chwałę dziękczynną Ci dać.

5. Spełniło się teraz! O, w Tobie jam żyw, Niech Twojej światłości ogarnie mnie wpływ; Już Tobie się tylko, przez Ciebie dam wieść, Przez gorycz i szczęście, przez hańbę 
i cześć.

6. Spełniło Się teraz! Zostanie już tak. Gdy Ciebie mam, żaden nie dręczy mnie brak; Czy żyję, czy z świata zabierze mnie śmierć, O Zbawco mój drogi, ja Ciebie chcę mieć.