778. Na Twoim zasnę łonie, Jezusie mój
1. Na Twoim zasnę łonie, Jezusie mój; Gdy do snu głowę skłonię, Sam przy mnie stój! Choć boleść mnie oplata Ramieniem swym, Ja usnę, Zbawco świata, Na łonie Twym.

2. Ty Sam przy łożu czuwaj, Otulaj Ty, Z mej duszy strach usuwaj i ciężkie sny. W strapieniu i w rozterce Pokoju zlej; Niech się zanurzy serce W miłości Twej.

3. A gdy bez ukojenia Upływa noc, Gdy troski i cierpienia Chcą serce zmóc; Mą rozpaloną głowę Sam, Jezu, chłodź I w sercu moim nowe Nadzieje zrodź.

4. Wyglądam co godzinę Pomocy Twej, Ach, pociesz Swą dziecinę, A będzie lżej; Na Twoim zasnę łonie, Jezusie mój, W miłości Twej zatonie Bolesny znój.