434. Czymżeśmy bez Ciebie, Jezu?
1. Czymżeśmy bez Ciebie, Jezu? Nędzny z nas i marny pył. Ród nasz grzeszny, więc, o Panie, Prosim, byś miłościw był. Ach, ulituj się nad nami, Nie gardź dziatek Twych prośbami!

2. Ach, bez Ciebie, miły Jezu, Któż bez zmazy przejdzie świat? Bo na wszystkich życia drogach Czyha na nas mnóstwo zdrad. Groźnym świat i słodkim bywa I pochlebstwem nas zjednywa.

3. Więc nas pokrzep, drogi Jezu, W ciemni naszej światło wznieć, Zdejmij z duszy zaślepienie I obliczem Swym nam świeć! Niech, o Słońce, Twe promienie Ześlą sercu ukojenie!

4. Niechaj Duch Twój, Panie Jezu, Mocy doda duszy mdłej, Byśmy sprawą Twą przejęci, Śladem szli miłości Twej! Obdarz łaską mię obficie, Wtedy miłe Ci me życie.

5. Wtedy psalm dziękczynny, Jezu, Z głębi serca wzniosę Ci; Wszyscy chwalić Cię będziemy Pieśnią, co triumfem brzmi; Wtedy to na ziemi wszędzie Chrystus rząd sprawować będzie.