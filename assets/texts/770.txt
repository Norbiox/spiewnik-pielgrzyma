770. Z niedoli wielkiej, z udręczenia
1. Z niedoli wielkiej, z udręczenia, Rzucony burzą w straszny bój, Błagalne w niebo ślę westchnienia: Ach, Boże, ześlij pokój Swój.

Refren: Ach, ześlij mi ukojenie, W niedoli mej pocieszenie, Daj pokój upragniony! O, Boże mój, daj pokój Swój!

2. O, rozkaż wałom, ucisz burzę, Na wiatry rozszalałe skiń. Ach, pomóż oczy wznieść ku górze, Na duszę mą kojąco wpłyń.

3. Daj Panie, bym był pewny tego, Że Twoja dobroć wiecznie trwa, Że i wśród morza wzburzonego Jest jeszcze przy mnie pomoc Twa.

4. A Ty modlitwy me przyjmujesz, Nade mną Swą rozjaśniasz twarz; I jeszcze więcej obiecujesz, Sławniejszy nadto pokój dasz.

5. Nie pragnę po to mieć pokoju, Bym w grzechach mógł bezpiecznie spać! Lecz pragnę czerpać z życia zdroju i siły z nieba ciągle brać.

6. Ach, Boże, ratuj z udręczenia, Rzuconych burzą w straszny bój, A wzniosą Ci dziękczynne pienia, Żeś zesłał błogi pokój.