145. Kiedy usłyszysz śmierci głos
1. Kiedy usłyszysz śmierci głos, Gdy twój nadejdzie zgon, Iść będziesz musiał, chcesz, czy nie, Przed Boży tron. Jaki rachunek, człeku, zdasz Za twe upadki, winy, Jako w Sędziego spojrzysz twarz, Co zna twe wszystkie czyny?

2. Chwila ostatnia, pełna mąk, Serca ostatni jęk Przebrzmi, a twoje dzieła tu Wypadną z rąk. Czym się ty potem cieszyć chcesz, Gdy wszystko, wszystko stracisz, A nigdy więcej, nigdy już Na ten świat nie powrócisz?

3. Gdy Sędzia siądzie na Swój tron I zabrzmi trąby ton, Księgi żywota wszystkie tam Otworzy On. Tam wszystko ma spisane Bóg, Co było uczynione na jawie, lub co okrył mrok; To będzie objawione.

4. Wiernie wyjawi księga czas, Gdyś ty niejeden raz Ducha Bożego stłumił głos, Gdy karcił nas; Żeś nieraz deptał łaskę tę I świętą krwią pogardził, Co ciekła tam za duszę twą, Gdzie Pan Swe życie stracił.

5. Kiedy Sędziego święty głos Smutno wypowie raz: „Idźcie ode Mnie, grzeszni, precz, Ja nie znam was!” — Pójdziesz, a już nie znajdziesz tam Ulgi, nadziei, zmiany, Bo nie ma więcej łaski nam, Gdy wyrok już wydany.