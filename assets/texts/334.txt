334. Gwiazdą w mych ciemnościach
1. Gwiazdą w mych ciemnościach, Skałą stopom mym, Wodzem w przeciwnościach, Wsparciem nogom mdłym, Mego życia chlebem, Źródłem wody mi, [:Upragnionym niebem — Wszystkim jesteś Ty!:]

2. Skądże, jak nie z Ciebie Siły czerpać mam? Któż swe brzemię z siebie Zrzucić zdoła sam? O, bez Ciebie marą Wszystko byłoby, [:Mą nadzieją, wiarą — Wszystkim jesteś Ty!:]

3. Pójdę już stęskniony W mój ojczysty dom, Aż wybiją dzwony, Koniec będzie łzom. Prócz radości pienia Nic nie wniosę Ci; [:Zdrojem pocieszenia — Wszystkim jesteś Ty!:]