13. Jezusowi chcę śpiewać ku chwale
1. Jezusowi chcę śpiewać ku chwale, Bo On jest siłą mą, życiem mym, On ratował mnie z nędzy i śmierci, Bez nadziei gdym szedł światem tym.

Refren: Tyś Swą krwią mnie wykupił, mój Jezu, Tyś mnie wyrwał i wiódł z drogi złej. Chcę Ci śpiewać, wysławiać Cię stale; Niech Twa cześć płynie wciąż z duszy mej!

2. Jezusowi chcę śpiewać ku chwale, On radością co dnia syci mnie. Ja nie mogę Go zaprzeć milczeniem; Jego sławić me serce się rwie.

3. Jezusowi chcę śpiewać ku chwale Pośród gwaru i trosk szarych dni. Choć i boleść, lub bój sercem miota, W jego głębi niech chwała wciąż brzmi.

4. Jezusowi chcę śpiewać ku chwale, W drodze wzwyż wielbić Go z wszystkich sił, Potem stać wiecznie przed Jego tronem, Gdzie zbawionych Go chór będzie czcił.