191. Padnij pod krzyżem!
1. Padnij pod krzyżem! Tam na Golgotę Niech oko wiary twoje spoziera. Ujrzysz grzeszników tam wielką rotę, Za których święta Miłość umiera.

2. Padnij pod krzyżem! Tam Miłość święta Miejsce dla ciebie już przeznaczyła; Klątwa grzechowa tam wiecznie zdjęta, Która boleśnie duszę tłoczyła.

3. Padnij pod krzyżem tam na kolana; Połóż tam pełne nędzy swe serce, Aby krew święta Zbawcy i Pana Kres położyła bólom, rozterce!

4. Padnij pod krzyżem skruchą przejęty, Kornie obejmij te święte nogi; Słuchaj, co głosi Zbawca wszechświęty: Ja cię miłuję, grzeszny ubogi!