513. Ciemne się chmury piętrzą
1. Ciemne się chmury piętrzą, Grożąc nam burzą złą. Nieprzyjacielskie roty Dziko do boju prą! Nie zważaj na ich siłę, Ani na ciemną noc, Bo wszystkich wrogów naszych Zwycięża Pańska moc.

2. Nie patrz w te ciemne fale, Bo blisko Mojżesz twój; Nie patrz na murów baszty — Z Jozuem w wierze stój! Wiecznemu wierz Wodzowi I wytrwaj krótki czas; Wnet ciemność nocy minie, Blask chwały olśni nas.

3. Nasze już jest zwycięstwo, Patrz na Golgotę wciąż, Gdzie głowa węża starta — Pan go pokonał już. Więc wróg nam nie zaszkodzi, Odkąd go Zbawca zmógł; Chociaż się nieraz sroży, Nie strwoży Pańskich sług.

4. Zmartwychwstałego Pana Szatan nie dotknie już; Dawno skruszone leżą Fałsz i moc wroga dusz. Lecz kto się boi, wątpi Nad tym panoszy się. — Patrz tylko na Jezusa, Krew Jego kryje cię.

5. Tu mamy ucisk srogi — Nie ma go w niebie tam, Tu cierpieć dla Jezusa Za rozkosz sobie mam. Niech nas sztandary wiodą Na ten ostatni bój, Nućmy nasz hymn zwycięski, Aż się zakończy znój.