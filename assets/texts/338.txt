338. Jaśniejąca chwało
1. Jaśniejąca chwało, Serce Cię wybrało, Wielki skarbie nasz! Radość wiekuistą, Jasną, pełną, czystą, Ty jedynie dasz! Kto Cię ma, W błogości trwa; Ten już więcej chcieć nie może, Kto Cię znalazł, Boże!

2. Kto własnością Twoją, Może żyć w pokoju, Znalazł, czego chce. Gdy miłości wstęga Serce z Tobą sprzęga, Słodko płyną dnie. Wzorze kras, Gdy mieszkasz w nas, Wszystkie ziemi wspaniałości Gasną w Twej piękności.

3. Cóż mi jest po niebie, Jeśliby tam Ciebie, Panie, brakło w nim? Żywot na tej ziemi Z powabami swymi Marą jest i snem, Gdy Cię mam, Przy Tobie trwam, Niech z pragnienia schną wnętrzności, Nie dbam na słabości.

4. Droga przyjdź Istoto, Droższa mi nad złoto, Swoją chwałę zjaw! Duszę racz ukoić, Głód jej zaspokoić; Grzechom koniec spraw! Ty mnie zwiesz Do świętych rzesz, Z Tobą wiecznie się połączę, Gdy swój żywot skończę.