679. Ach, ubogi żłobie
1. Ach, ubogi żłobie, Cóż ja widzę w tobie? [:Droższy widok, niż ma niebo, w maleńkiej Osobie.:]

2. Zbawicielu drogi, Takeś to ubogi? [:Zamieniłeś chwałę nieba za nędzne barłogi.:]

3. Czyż nie mogłeś sobie W krasie i ozdobie [:Obrać grodu wspaniałego, nie w tym leżeć żłobie?:]

4. Na ten świat przybywasz, Grzechy jego zmywasz, [:Wziąwszy brudy i sprośności, chwałą go okrywasz.:]

5. Któż się nie zawstydzi, Gdy Cię w nędzy widzi? [:Któż, poznawszy miłość Twoją, grzechem się nie zbrzydzi?:]

6. Ciebie uwielbiamy Razem z aniołami; [:O, zachowaj nas w prostocie, mieszkaj między nami!:]