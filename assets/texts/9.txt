9. Chwałę daj Panu, o duszo moja
1. Chwałę daj Panu, o duszo moja! Chwalić Go pragnę aż po zgon. Póki tu żyję, Bóg ma ostoja. Niech płynie pieśń przed Jego tron! Ten, co nam ciało, duszę dał, Godzien jest wiecznych pień i chwał. Alleluja, alleluja!

2. Błogosławiony jest ten zaiste, Którego mocą jest Sam Bóg; Który, jak dziecię, Ci ufa, Chryste, Twych niezachwianie strzeże dróg. Kto w Tobie, Panie, ufność ma, Temu Twa łaska pomoc da. Alleluja, alleluja!

3. Sąd prawy czynić Pan nie ustaje, Sam Swoich wiernych koi łzy; Krzepi strudzonych, a głodnym daje Pokarm po wszystkie życia dni. Niewoli pęta zrywa Pan — O, niech Mu pokłon będzie dan! Alleluja, alleluja!

4. Za to bezbożne grzeszników plany Potężny Jego zburzy gniew, Że się rozprysną, jak wodne piany, Rozsypią się, jak garstka plew. Pan Królem wiecznym — Nim się zbrój! Syjonie, Bóg obrońca twój! Alleluja, alleluja!

5. Chwała ze wszech stron niech brzmi dokoła! Potędze cudów Bożych cześć! Wszystko, co żyje, niech „amen” woła, Chwałę z radością śpieszy nieść! Niech śpiewa, kto wziął Ducha chrzest, Bo Pan ten godzien chwały jest! Alleluja, alleluja!