81. Otwórzmy dziś swych serc podwoje
1. Otwórzmy dziś swych serc podwoje, Gdyż Pan nasz się objawić chce, Swą krwią oczyścić dzieci Swoje, Utwierdzić w nich królestwo Swe. On spełni dane przyrzeczenie, Wszak życie Swoje za nas dał — Obfitych zleje łask strumienie, Jak tam w dzień pięćdziesiąty zlał.

2. Powstańmy już, niech ziemia sucha Ocuci się z kamiennych snów I zlana deszczem Jego Ducha Wspaniale się zieleni znów; Niech Pańska moc się w nas rozlewa, Wśród nas niech stanie Jego tron, Abyśmy Dlań, jak dobre drzewa Obfity nieśli wiary plon.

3. Pośpieszmy Doń! Krew Pana święta Niewiary może stopić lód! Czyż próżno zdjął z nas grzechu pęta I do wolności cudnej wwiódł? Już czas, już czas, by kości suche dosięgnął Jego wiatru szum, By w jedno zwarte Jego Duchem W potężnych wojsk powstały tłum.

4. Porzućmy sny! Czyż ma na wieki Odwieczny wróg sprawować rząd? Czyż nadaremno łaski rzeki Przez serc wciąż suchy płyną ląd? Dziś moc z Golgoty jeszcze płynie, Więc pijmy z tych ożywczych wód! Gdy ziemskich bojów czas przeminie, Pan wwiedzie nas w niebieski gród.