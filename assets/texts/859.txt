859. Już ostatni za górami promień słońca zgasł
1. Już ostatni za górami Promień słońca zgasł. Zbawicielu, zostań z nami, Nie opuszczaj nas W nocnej kryją się zasłonie Nędza, grzech i strach. Niechże, — Jezu, na Twym łonie Usnę w błogich snach.

2. Już pasterze poją trzody, Wracające z pasz; Ty pragnącym żywą wodę I też pokój dasz. Przyjdź ze słodkim ukojeniem, Grzeszne myśli spłosz; Niech otoczy swym ramieniem, Wiernych, Anioł stróż.

3. Już ogarnia ziemskie kraje Nieprzejrzany mrok; Do niecnego dzieła wstaje Stary, chytry wróg; Gdy zapragnie ten morderca W nocy kąkol siać, Ty mu zamknij wszystkie serca, Sprawę jego zgładź.

4. Już spogląda na tę ziemię Złotych gwiazdek rój; Kiedy snem ujęty drzemię, Czuwaj, Jezu mój! Pierzchną wnet na Twe spojrzenie Niespokojne sny, Zniknie senne przywidzenie, W którym serce drży.

5. Już ostatni za górami Promień słońca zgasł; Zbawicielu, zostań z nami, Nie opuszczaj nas; Gdy Zapadną śmierci cienie, Ty w ciemności świeć, Daj pokoju w me sumienie, Do ojczyzny wiedź!