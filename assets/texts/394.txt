394. Jezusowa silna dłoń
1. Jezusowa silna dłoń Trzyma mocno mię na wieki, Bo mię drogo kupił On, Nie wypuści z Swej opieki. Mój Zbawiciel przy mnie trwa — To najlepsza ufność ma.

2. Kiedym trwożny, nieszczęść rój Widzę, braknie w sercu męstwa — Dłoń podaje Zbawca mój I prowadzi do zwycięstwa. On zachowa mię od zła — To najlepsza ufność ma.

3. Kiedy wielkie mnóstwo skarg Wróg przeciwko mnie zanosi, Z Jezusowych płyną warg Modły, w których za mną prosi; Za mną prosi, o mnie dba — To najlepsza ufność ma.

4. Kiedy mię otoczy noc I nie mogę znaleźć drogi, A ciemności straszna moc Chce w upadek wwieść me nogi, Pan oświeca drogę zła — To najlepsza ufność ma.

5. Z Jego ręki wyrwać już Nie potrafi nic człowieka. On mój Pasterz, On mój Stróż Swoją pomoc mi przyrzeka, Jego siła wiecznie trwa — To najlepsza ufność ma.