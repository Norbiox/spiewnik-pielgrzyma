200. Gdzieżeś, ukochany mój Jezu Chryste?
1. Gdzieżeś, ukochany mój Jezu Chryste? Gdzie Cię szukać będę, znajdę zaiste? Wydaj z Siebie światłość, boś Ty jasny! Żyć bez Ciebie nie chcę, boś Ty krasny!

2. Ciebie, Jezu, znaleźć me serce żąda, Ciebie każdej chwili tęsknie wygląda. O, wróć do mnie znowu, skarbie drogi, Wybaw moje serce z wszelkiej trwogi!

3. Póki Cię nie znajdę, szukać Cię będę, We dnie jak i w nocy tak wołać będę: Ukaż się, Jezusie, mnie smutnemu, Racz dać pocieszenie mnie grzesznemu!

4. Jeśli Cię nie znajdę, mój miły Chryste, W grzechu mym na wieki zginę zaiste. Ach, śpiesz się i przybądź Ty niezwłocznie. Niech się pomoc moja z Tobą pocznie.

5. Z Tobą się połączyć chce serce moje, Dłużej się bez Ciebie już nie ostoję, Życie me bez Ciebie jest tu niczym — Z Tobą, mój Jezusie, śmierć jest życiem.

6. Dokądkolwiek pójdziesz, za Tobą pójdę, Z Tobą wiecznej chwały ja pewnie dojdę, Gdy mieć Ciebie będę, zacny Panie, Już mi nic nie braknie, me kochanie!