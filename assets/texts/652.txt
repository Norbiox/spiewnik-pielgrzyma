652. O, ja wiem w kogo wierzę
1. O, wiem ja, w kogo wierzę, Że mój Zbawiciel żyw, Co z prochu mnie zabierze Do rajskich Swoich niw.

2. O, wiem, to mą ostoją, Gdy świat w posadach drży, Kto wyrwie duszę moją Z tej najczarniejszej mgły.

3. O, wiem, w kim mam ufanie, Gdy oko zajdzie mgłą. Gdy wieczna zorza wstanie, W tym świetle ujrzę Go.

4. O, wiem, kto łzy osusza Łagodnie z moich rzęs I w kim znalazła dusza Tęsknoty swojej kres.

5. O, wiem, że zajaśnieję, Gdy Pan obudzi mię, I spełni me nadzieje, Po krótkim w grobie śnie.