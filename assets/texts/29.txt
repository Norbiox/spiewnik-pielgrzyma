29. Jak pięknie lśni jutrzenki blask
1. Jak pięknie lśni jutrzenki blask, Od Pana pełnej prawd i łask! To zacny szczep Jessego. Tyś to Dawida Syn, nasz Król, Najdroższy Oblubieniec mój, Tyś władcą serca mego. Piękny, Wdzięczny I dostojny, W łasce hojny, Uwielbiony, Nad niebiosa wywyższony.

2. Marii i Boga Ojca Syn Mą perłą i koroną ten — Król możny z nieba rodem. On najpiękniejszy serca kwiat; Radosna wieść, co idzie w świat, Jest mlekiem, jest i miodem. Jezu, Jezu, Cześć, hosanna! Żywa manna, Dana z nieba; Tej najwięcej nam potrzeba.

3. Głęboko w serce moje zlej Ożywczą moc miłości Swej Z strumienia niebieskiego. Wciąż świeżych racz mi dodać sił, Bym wiecznie żywym członkiem był Świętego ciała Twego. Ciebie, Chlebie, Dobro wieczne, Chcę koniecznie Posiąść stale, Żyć w miłości Twojej chwale.

4. Jak niewymownie cieszę się, Żeś Ty jest Przyjacielem mym, Początkiem i też końcem. Wiem, że Ty mi, dla Swojej czci, Otworzysz kiedyś rajskie drzwi W dniu wiecznie jaśniejącym. Amen, Amen, Mój wybrany, Pożądany, Przyjdź już rychło, By me tęskne serce ścichło!