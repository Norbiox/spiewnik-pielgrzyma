667. Spoczęły lasy, sioła
1. Spoczęły lasy, sioła, Ucisza się dokoła, Zasypia cały świat; Lecz ciebie, serce moje, Do pieśni chwał nastroję, Do pieśni, którym Stwórca rad.

2. Dzień uszedł, gwiazdek roje Zsyłają blaski swoje Na ziemię z niebios wyż; Tak ja też jaśnieć będę, Gdy w gronie świętych siędę, Złożywszy życia znój i krzyż.

3. To ciało me strudzone Spoczynku jest spragnione, Więc składa ubiór swój, — Ten ciała strój zniszczeje, Lecz Chrystus mnie odzieje W nieskazitelny niebian strój.

4. Rozpostrzyj skrzydeł dwoje, O Jezu, szczęście moje, I przytul dziecię Swe; Gdy strach nadejdzie nocny, Ty, Boże mój wszechmocny, Od szkód i złego chronisz mnie.