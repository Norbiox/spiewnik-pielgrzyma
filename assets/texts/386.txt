386. Jezus, Lekarz nad lekarze
1. Jezus, Lekarz nad lekarze, Wszystkich leczył, co Doń szli, Wszystkim zdrowie dawał w darze; Idź z ufnością Doń i ty! Kogo dłoń dotknęła Jego, Na kim spoczął Jego wzrok, Ten uzdrowion wnet przez Niego ku domowi zwracał krok.

Refren: Chrystus Pan leczy Sam, Miłosierdzie Jego trwa, Leczy nas w każdy czas; Też dla ciebie zdrowie ma.

2. Brak spokoju ci i siły, Wiary i nadziei brak? Ach, to grzechy osłabiły Duszę twą i ciało tak. Wiedz, że każdy grzech uśmierca, Lecz jest moc w Chrystusa krwi. Proś, On dotknie twego serca, Wiarą dotknij Go i ty!

3. Choć głębokie są te rany, Które grzech zadaje ci, Masz w Chrystusie lek podany; Uwierz, będziesz zdrów i ty! Jego pieczy powierz śmiało Wszystko, o co troskę masz; Duszę swą i swoje ciało Pod Chrystusa oddaj straż.

4. I nie tylko, że ukoi Lekarz ten cierpienia twe, Każdą ranę On zagoi, W duszę nową siłę tchnie. Całe życie twe odnowi, Tylko w Nim ufanie złóż; Kogo bowiem On uzdrowi, Ten na wieki zdrowy już.