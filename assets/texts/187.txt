187. Kto wiary spojrzenie skieruje na krzyż
1. Kto wiary spojrzenie skieruje na krzyż, Uzdrowi Jezusa go krew; Więc spojrzyj na Pana, w pokorze się zbliż, Najtkliwszej miłości to zew.

Refren: Spójrz, spójrz, bracie, spójrz! Kto wiary spojrzenie skieruje na krzyż, Uzdrowi Jezusa go krew.

2. Czy Jezus do krzyża nie przybił twych win? Czy święty nie dotknął Go gniew? Czy krwi Swej za ciebie nie przelał Bóg — Syn? Polała się woda i krew!

3. Ni modły gorliwe, ni rzewny twój płacz Nie wniosą w Ojcowski cię dom. Krew Pańska zbawienie zjednała ci, bacz! Krew koniec położy twym łzom.

4. Nie wątpij, lecz wiarą tej łaski się chwyć, Do której powołał cię Pan! Twój Jezus pomostem do nieba chce być, On tobie za pomoc jest dan.

5. Weź dar ten Jezusa i raduj się zeń, Żywota podaje ci dział; Dziś przyjmij go z wiarą, na własność swą zmień, A będziesz na wieki go miał.

6. Radośnie go przyjmij! Miłości Swej dar Dziś darmo użycza ci Pan. W Jezusie tyś wolny od sądu, od kar, W Jezusie dział wieczny ci dan.