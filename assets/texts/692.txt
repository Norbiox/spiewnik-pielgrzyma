692. Po zwycięskim boju chwały
1. Po zwycięskim boju chwały Pan żywota w grobie legł; Lecz poranek błysnął biały, Anioł w bieli, jako śnieg, Głaz odwalił z grobu ścian. Z śmierci rąk się wyrwał Pan! [:O Pogromco piekieł bram, Witaj z grobu, witaj nam!:]

2. Słońce jasne już dokoła Spędza ciemne śmierci mgły, Z grobu słychać głos anioła: Nie płacz, otrzyj gorzkie łzy! Nie masz w grobie nie masz Go! Któż tę radość pojmie, kto? [:Pieśni, płyń do gór, do niw! Wstał Zbawiciel! Jezus żyw!:]

3. Gorzkim płaczem zapłakałem Nad żywotem pełnym mąk, Gdy na tronie tam widziałem Tajemnice Bożych ksiąg. Któż te dziwne tajnie zgadł? Milczy niebo, milczy świat. [Ach, czyż nikt nie znajdzie się Co by zdjął pieczęcie te!?:]

4. Nie płacz, nie płacz! Powstał z grobu Pan, co wylał własną krew. Dzisiaj żyje Jezus z tobą! Przezwyciężył z Judy lew! On pieczęcie godzien zdjąć, Nowe życie w łono tchnąć; [:Powstań, powstań z więzów ran, Wszystko już wykonał Pan!:]

5. Uwielbiony Królu chwały, Usłysz głosy rzewnych łkań! Oświeć groby, odwal skały, W sercach naszych zmartwychwstań! Tyś tajniki serca zgadł, Pokazałeś życia ślad, [:Moc na ziemi, w niebie masz, Więc zwycięstwo łaski dasz!:]