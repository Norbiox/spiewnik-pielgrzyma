316. Jezus moim hasłem
1. Jezus moim hasłem Odtąd będzie Sam; Nie opuszczę Jego — On mój Zbawca, Pan!

2. On dał mi dziedzictwo, W łasce przyjął mnie. Co za radość, szczęście. Że w to wierzyć śmiem!

3. Na pewno miłuje On gorąco mnie. Błogie, słodkie życie, Odkąd o tym wiem.

4. Kiedy o tym myślę, W płaczu korzę się, Że On w Swej dobroci Sam nawiedził mię.

5. Chociaż mnie nędznemu Tu wszystkiego brak, On mnie jednak wybrał, Błogosławił tak.

6. Tego, co Mu sprawił Ciężki serca ból, Z wiecznej zguby wyrwał Zbawca — Jezus, Król.

7. Pojąć ja nie mogę, Jak się stał ten cud, Że mój drogi Jezus Podjął taki trud.

8. To uczynił dla mnie On z miłości Sam; Wiedzie w wieczne życie, Do niebieskich bram.

9. „Abba” mogę wołać, W Nim radować się I w objęciach Zbawcy Odpoczywać śmiem.

10. Jezus pozostanie Zawsze Panem mym; Amen, alleluja! Wiecznie będę z Nim!