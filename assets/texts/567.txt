567. Do nieba, serce moje
1. Do nieba, serce moje, Tam, tam do nieba śpiesz, Bo świata zgiełk i znoje Nie dadząć szczęścia — wierz! Gdzie pasie Swych Baranek, Tam prawy twój przystanek, Tam pokój będziesz mieć; Do nieba, serce wzleć!

2. Gdy czujesz się związany, Kajdany śmiele skrusz! Bo wróg jest pokonany I wolność dana już; Baranka sztandar święty Zwycięsko rozwinięty! Tam kwitnie pokój twój, Więc się do nieba strój!

3. Po duszę twą stęsknioną Wyciąga Ojciec dłoń, By wziąć cię na Swe łono I chwałą olśnić skroń. Daruje szatę białą Jedwabną i wspaniałą, Tam pokój będziesz mieć. Do nieba, serce, wzleć!

4. Baranku, w rajskich górach, O jak Ty jasno lśnisz! Na orlich bym ja piórach Do Ciebie leciał wzwyż, Gdzie w jasnych świateł bieli Twa rzesza się weseli, Gdzie pokój koi pierś. O, wznieś mnie w niebo, wznieś!

5. Dziś jednak się w pokorze Polecam woli Twej, Niech będzie we mnie, Boże, Mej woli coraz mniej. Cierpliwie czekać będę, Aż błogość tę posiądę, Aż mnie zawołać chcesz: „Tam, tam do nieba śpiesz!”