511. Chcemy, o Chryste, do śmierci być Twoi
1. Chcemy, o Chryste, do śmierci być Twoi, Chcemy do śmierci wiernymi Ci być. Nasza drużyna przy Wodzu swym stoi, Aby Go słuchać i aby Go czcić.

2. Chcemy posłusznie, bez żadnej obawy Drogą krzyżową za Tobą iść w ślad; Za nas stoczyłeś bój ciężki i krwawy, Za nas do grobu ciemnegoś się kładł.

3. Myśmy pod krzyżem się Twoim zebrali, Świętym przymierzem połączył nas krzyż; Tobieśmy serca na wieki oddali — Przyjmij i w księgi żywota je wpisz!

4. Kiedy nas pokus nawała oblęże, Ty do zwycięstwa Sam nas będziesz wiódł, Boś już pokruszył szatana oręże; Przez Ciebie śmierci zburzony jest gród.

5. Chcemy do śmierci być Tobie oddani, Chcemy należeć do wiernych Twych sług, Bo nas prowadzisz do pewnej przystani, W chwałę zwycięstwa, Gdzie Ojciec nasz Bóg.