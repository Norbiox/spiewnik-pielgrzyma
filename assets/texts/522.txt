522. Ludu Pański, czuwaj
1. Ludu Pański, czuwaj, bądź gotowy, Niechaj światło płonie twe; Wnet dla ciebie dzień zawita nowy, Więc przygotuj lampy swe!

Refren: Bądź gotowy, Pan twój woła, Czuwaj, bo się chyli dzień, Aż cię Zbawca stąd powoła W kraj, gdzie zniknął smutku cień.

2. Niech pokora w sercu twym zamieszka, Bo przeciwnik nie śpi twój; Czuwaj, gdyż tak łatwo prosta ścieżka Zmieni się w bolesny znój!

3. Bojuj śmiało, w modłach nie leniwy, Wszak za ciebie Pan do krwi W Getsemane staczał bój żarliwy; Więc niech lampa twa się lśni!

4. Czuwaj więc, wybrany ludu Pański, Zbliża się weselny dzień, Wnet powita cię już zbór niebiański Wśród radosnych śpiewu brzmień.