570. Jam stęskniony
1. Jam stęskniony, jam stęskniony, O mój Jezu uwielbiony, Ujrzeć Cię, bo mym pragnieniem Spocząć pod Twych skrzydeł cieniem [:I przed tronem Twoim stać.:]

2. Światło drogie, światło drogie, Co rozpraszasz chmury wrogie! Kiedyż, kiedyż z wybranymi, Przed Twój tron dopuszczonymi, [:Ujrzym lica Twego blask?:]

3. Hymn wspaniały, hymn wspaniały Wznosi chór aniołów cały. Ach, gdzież skrzydła do polotu, Bym od ziemskich nędz, kłopotu [:Wzniósł się do Syjonu wzgórz!:]

4. O radości, o radości, W Salem pielgrzym gdy zagości, W złotym grodzie! O mój Panie, Tego pojąć jam nie w stanie, [:Jaka błogość będzie tam!:]

5. Miły raju, miły raju, Wybawionych święty kraju! Tam w Jezusa twarz wpatrzeni Żyją szczęśnie już zbawieni; [:Daj nam, Panie, wnijść w ten raj!:]