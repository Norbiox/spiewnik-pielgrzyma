553. Tak długo, Panie, czeka Cię
1. Tak długo, Panie, czeka Cię Już Twa oblubienica; O, kiedyż przyjdziesz, kiedy jej Rozjaśnisz tęskne lica? Swą obecnością pokrzep nas! Ach, kiedyż przyjdzie błogi czas? — [:Przyjdź rychło, Panie Jezu!:]

2. Obecnyś wprawdzie jest i dziś, Codziennie między nami, I pokrzepienie z Twoich słów I pokój odbieramy; My byśmy jednak, Panie nasz, Oglądać Twą pragnęli twarz; [:Przyjdź rychło, Panie Jezu!:]

3. Daj czujność nam i przy nas bądź, Abyśmy nie posnęli, Do naszych olej wlany lamp Niech płonie w jasnej bieli. Przy głosie archanielskich trąb Po Swą wybraną z nieba zstąp, [:Przyjdź rychło, Panie Jezu!:]

4. Więc tęsknie i radośnie drżym, Ubrani w szaty Twoje; Czekamy, aż wprowadzisz nas W weselne Swe pokoje. Radośnie patrzym w górę wprost, Wciąż głośniej się wyrywa z ust: [:Przyjdź rychło, Panie Jezu!:]