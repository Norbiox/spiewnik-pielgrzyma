144. Kiedy ci w świecie smutno, źle
1. Kiedy ci w świecie smutno, źle, Gdy serce żal, tęsknota rwie, Gdy pragniesz szczęścia, lepszych dni, A nie wiesz, co pomoże ci — Wiedz, to być musi Jezus Sam, Co do twych serca puka bram.

Refren: [:Do swego Zbawcy pośpiesz wnet, Proś o ratunek z twoich bied.:]

2. Niejeden piękny, jasny dzień Przeżyłeś w szczęściu — był to sen. A dusza twoja cierpi głód, Nie ma pokoju, wieje chłód; Pragnienie serca koi Pan, Grzechy krew z Jego kryje ran.

3. Pan jeszcze dziś wyciąga dłoń, Byś w tę zwodniczą nie wpadł toń, On się zmiłuje, przyjmie cię, Jeżeli Doń nawrócisz się. Pokój i nowe życie da, Decyduj: bierz, co wiecznie trwa!