426. Zbawienia z łaski mam dostąpić
1. Zbawienia z łaski mam dostąpić. — Czy wierzysz w to, o serce, mów! Dlaczego nie przestajesz wątpić, Gdy prawdą księga Bożych słów? Więc prawda to, nie żaden kłam: [:Bóg „z łaski” niebo otwarł nam.:]

2. Gdy „z łaski”, milcz o swej godności I nie wspominaj własnych cnót. Bóg, co się ciałem stał z miłości, On drogą nam do nieba wrót. Przez śmierć zbawienie zjednał Pan, [:Więc „łaska” płynie z Jego ran.:]

3. To słowo „z łaski” dla sumienia Balsamem jest, gdy serce twe Zapragnie grzechów odpuszczenia I z bólem wspomni winy swe. Któż zgłębi tajnie Bożych dróg, [:Że świat ten „z łaski” zbawia Bóg!:]

4. Tak, słowa „z łaski” świat przetrwają, Jak wiecznie wiernym Pan Bóg Sam. Co słudzy Pańscy zalecają I co Bóg stwierdza w Piśmie nam, W czym wiary grunt na wieki tkwi, [:To „łaska” dla Baranka krwi.:]

5. Tak, „z łaski” mnie też strwożonemu Otwiera serce wielki Bóg, Gdy brakło sił mnie zwątpiałemu Wśród walk życiowych, trosk i trwóg. I któż podporę trwalszą zna [:Nad „łaskę”, która wiecznie trwa!:]

6. Snem błogim „z łaski” w Panu zasnę, Radości pełne serce me; Choć z trwogą grzech wspominam własny, Znam Tego, który zbawił mię. Więc, duszo, śpiewaj w każdy czas: [:Jedynie „łaska” zbawia nas.:]