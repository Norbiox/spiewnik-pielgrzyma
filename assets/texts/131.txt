131. Dlaczego się temu tak bardzo dziwicie
1. Dlaczego się temu tak bardzo dziwicie, Że chromy powstaje i chodzi? Uwierzcie, a cuda wspanialsze ujrzycie, Gdy Jezus wam serca odrodzi.

Refren: [:Na ziemi, na niebie króluje od lat; W tym tylko imieniu zbawienie ma świat.:]

2. Dlaczegóż się na nas tak pilnie patrzycie? I wasza jest nędza jednaka. Lecz Jezus, co niebu i ziemi dał życie, Podnosi, przyjmuje żebraka.

3. Dlaczegóż wy stale w to jeszcze wątpicie, Że w Panu rękojmia zwycięstwa? On wtedy nam radość da w pełnym rozkwicie, Gdy wiedzie przez ogień męczeństwa.

4. Dlaczegóż się jeszcze tak bardzo dziwicie, Że wiernie trzymamy się Pana? Trzymamy się Jego, bo wiemy niezbicie: W Nim pewność zbawienia nam dana.

5. Czy także się kiedyś radośnie zdziwicie, Gdy wróci w obłokach Król chwały? Czy może w przestrachu zawołać musicie: Przykryjcie nas, góry i skały?

6. O, zwróćcie z podziwem do Pana swe oczy, Z podziwem kornego wielbienia! On serce rozjaśni, cudami otoczy, Wyzwoli ze śmierci, zginienia.