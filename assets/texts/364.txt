364. Tyś ucieczką moją
1. Tyś ucieczką moją, Panie! Tego nie powstydzę się. Tyś jest mocą Swoją w stanie Chronić od przygody mię, Przeto ufność swą położę W łasce i litości Twej: Ty mię wesprzesz, dobry Boże, Pośród trosk i doli złej.

2. Od grzeszników mię obronisz I od nieprzyjaciół mych, Od ich złości mię ochronisz I od zdradnych sideł ich. Niech nie mówią, żeś porzucił Wiernych Swych na pastwę im; Obyś umysł ich odwrócił Od służenia żądzom złym!

3. Będą wówczas zawstydzeni, Hańba dotknie duszy ich I odstąpią zniewoleni Od zamiarów niecnych swych. W Tobie szukam swej obrony, Bo ja nic nie zdołam sam, W Tobie tylko z każdej strony Pomoc i osłonę mam.

4. Boże mocny, Boże cudów, Przenajświętszy Ojcze nasz, Co dla szczęścia wszystkich ludów Dobroć, moc i łaskę masz, Który widzisz serca drgnienie I najskrytsze myśli znasz, Racz wysłuchać me westchnienie, Przenajświętszy Ojcze nasz!