619. Serca razem połączone
1. Serca razem połączone Jezus spaja Duchem Swym; Niech miłością rozpalone Modłów Go ogarną tchem. Jezus głową, my członkami, Słońcem On, odblaskiem my; Jezus mistrzem, my sługami, Jego miłość w nas się tli.

2. Pójdźcie, pójdźcie, łaski dzieci, Wzmocnić swą społeczność znów! Niech to święty zapał nieci Do pełnienia Wodza słów. Gdy zaś łańcuch się rozrywa, Gdy nam brak miłości sił, Niechaj ufnie każdy wzywa, Aby znów spojony był.

3. O głębokie łaski morze! My możemy wejrzeć doń, Wejrzeć w święte serce Boże, W tę miłości czystą toń. Bóg, Stworzyciel wszego ducha, Niezgłębionych cudów cud, Modłów naszych chętnie słucha, Bośmy Jego święty lud.

4. Połącz silnie, Jezu miły, Rzesze poświęcone Ci, By tak szczerze Ci służyły, Jakeś Ojcu służył Ty. Jak Ty się spoiłeś z nimi, Tak je razem silnie zwiąż, By świadczyły dary swymi Wierną miłość sobie wciąż.

5. Tyś, Miłości, przykazała, Że miłością mamy żyć, Niech więc dusza ogniem pała, Zawsze życiem Swym ją syć! Zapal naszych serc świątynię, Żeby każdy poznać mógł, Że prawdziwa miłość płynie Z Twej miłości żywych strug.

6. Jakoś z Ojcem złączon, Panie, Ty nas wybawionych spój! Niechaj z dala nie zostanie Ani jeden członek Twój; Niech jedynie Twą miłością Serca nasze świecić chcą! Tak rozpozna świat z łatwością, Żeśmy są drużyną Twą.