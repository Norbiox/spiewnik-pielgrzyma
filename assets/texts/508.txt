508. Bojowniku Bogu miły
1. Bojowniku Bogu miły, Naprzód krocz, a nie patrz wstecz! Temu poświęć wszystkie siły, Kto ci podał Ducha miecz. Król twój ciebie stamtąd widzi, Gdzie ojczysty jest nasz kraj, [:On się wszelkim grzechem brzydzi, — Krzyż otworzy tobie raj.:]

2. Oddaj życie swoje Temu, Co dla ciebie poniósł zgon! Walcz orężem przeciw złemu, Którym cię uzbroił On. Mężnym bądź — tam śledzi z góry Twoje czyny niebian wzrok, [:Zapraszają święte chóry, — Ku nim w górę skieruj krok!:]

3. Naprzód krocz, żołnierzu Pański! Bój już wkrótce skończy się, Pierzchnąć musi huf szatański I zwycięstwo czeka cię. Naprzód, w górę! Zwycięstw palmy Wabią cię i wieńce z róż, [:Aniołowie nucą psalmy, Tam na wieki spoczniesz już.:]