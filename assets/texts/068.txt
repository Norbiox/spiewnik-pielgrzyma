68. Jezus jako Król panuje
1. Jezus jako Król panuje, Wszystko Jemu usługuje, Jemu berło oddał Bóg. Każdy język niech wyznawa, Że należy Jemu sława; [:Jemu świat ma paść do nóg.:]

2. W Nim miłości zdrój prawdziwy Znajdzie człowiek nieszczęśliwy. Grzechy zgładził tylko On. W Nim pociecha, ukojenie, W Nim ratunek i zbawienie, [:Więc Mu w sercach wznieśmy tron.:]

3. Jemu nasze serca dajmy, Jemu grzechy swe wyznajmy, On ukoi wszelki ból. On zagoi wszystkie rany, On zdrój łaski nieprzebrany, [:Jezus, Władca nasz i Król.:]

4. Niech królestwo Jego rośnie, Niech Go słucha świat radośnie, Wolę Jego niechaj zna. Wnet zabłysną szczęścia zorze, Gdy Mu każdy się ukorzy, [:Gdy Mu każdy serce da.:]

5. Chociaż jestem ten najmniejszy, Jednak, Królu, najwdzięczniejszy, Chcę Ci z serca chwałę nieść: Jezus jako Król panuje, Wszystko Jemu usługuje. [:Wznieście, wznieście Jemu cześć!:]