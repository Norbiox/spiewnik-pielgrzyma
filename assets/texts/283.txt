283. O, objaw się miły Jezu
1. O, objaw się, miły Jezu, Twej chwały odsłoń blask! Nie pragnę nic w tym życiu, Jak Twoich dożyć łask. Świat niech śmieje się z nas i wyszydza, Niech urąga i z nas tylko drwi; My czekamy na Króla i Wodza, Co dał nam zwycięstwo w Swej krwi.

Refren: [:Przed jasnością śpieszącego Króla Musi ustąpić przepych, świata blask, I zaniknąć światłość ziemska wszelka, Słońca żar i połysk nocnych gwiazd.:]

2. O, cóż nam ten świat dać może? Radości pustej kłam! Pokoju nie ma wcale, Ni szczęścia nie dał nam. Z Panem zżyć się W miłości gorącej, Mej radości to czysty jest zdrój; Ponad innych przyjaciół tysiące Jest ten Emanuel, — Król mój!

3. Choć mnie tu w pustynię wiedzie, Gdzie słońca pali żar. Przez wszystko mnie przewiedzie, Mym dobrem Jego dar. Nie zostawi mnie nigdy samego, Idzie wiernie za mną w życia dniach; Na ramieniu śmiem wesprzeć się Jego, Wnet pierzcha ma bojaźń i strach.

4. Znam tylko już to pragnienie, Me serce pała nim, By u stóp Twych, o Panie, Przebywać, słuchać Cię! Z uwielbieniem na Ciebie czekamy; Lud Twój błaga Cię tu w dzień i w noc, Byś już rychło połączył się z nami I władły Twa chwała i moc.