175. Znam słówko małe
1. Znam słówko małe, w którym jest tyle wdzięcznych brzmień, Że błogość niewymowna dla wszystkich płynie zeń. A słówka tego dźwięki roznoszą radość wszerz — To głos Jezusa mego; na Jego śpieszę pierś.

Refren: Pójdźcie do Mnie już, przychodźcie do Mnie już; O, pójdź, coś spracowany, coś obciążony, pójdź! Pójdźcie do Mnie już, przychodźcie do Mnie już, A zdejmę jarzmo wasze, więc wszyscy pójdźcie już!

2. O, któż by nie chciał śpieszyć w tę przyjacielską dłoń, Na serce to przeczyste, jak piękna jezior toń? Choć jestem nędzy pełen, choć jestem pełen bied, Do Ciebie pójdę śmiało, boś wprzód Ty do mnie zszedł.

3. Niech coraz silniej, Panie, mnie Twój przywabia głos, Bym w miłość Twą niezmierną już całym sercem wrósł, W strumienie wtedy żywe skieruję życia łódź I zawsze słuchać będę, gdy wołasz słodko: pójdź!