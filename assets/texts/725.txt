725. Jeruzalemie, grodzie mój
1. Jeruzalemie, grodzie mój, Coś tak wysoko stał, U ciebie niegdyś chwały Król Mieszkanie Swoje miał. Dziś z ludem swym pod klątwą drżysz, A grzesznik depcze cię. Nad tobą, zacny grodzie mój, Wylewam gorzką łzę.

2. Gdzie niegdyś Bożej chwały śpiew Brzmiał przeradośnie w dal, Tam dzisiaj serca dziatek Twych Przenika gorzki żal. Stłoczonyś, poniżonyś w proch, Ubranyś w hańby strój. Nad tobą gorzkie ronię łzy, O, wdzięczny grodzie mój!

3. Jeruzalemie, póki się Ty nie nawrócisz znów, Nie przyjmiesz Barankowej krwi, Nie uczcisz Jego słów, Nie spojrzysz w Boskie serce to I w męki Jego znój, Dopóty będę ronić łzy Nad tobą, grodzie mój.