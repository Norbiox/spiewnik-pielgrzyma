349. O dobry Boże, życia drogi
1. O dobry Boże, życia drogi Są pełne śladów łaski Twej. Gdy zewsząd grozi żywioł wrogi, Tyś jest osłoną duszy mdłej. Na wszystek świat więc głoszę ja, [:Że łaska Twoja wiecznie trwa.:]

2. Jak gwiazdy, co w przestworzu toną, Na ziemię ślą promienny blask, Tak też na moich drogach płoną Cudowne dzieła Twoich łask, Na które wciąż swój zwracam wzrok, [:Gdy przyszłość ciemny kryje mrok.:]

3. Tajniki serca Ci są znane, Ukrytą w głębi czytasz treść; Ty widzisz serce me skalane,— W pokusy świat je pragnie zwieść. O daj mi znowu światła zdrój, [:Zwycięski pomóż stoczyć bój!:]

4. Gdy życia łódź spienione fale Unoszą na bezdenną toń, Gdy grozi żywioł w dzikim szale, Do Ciebie w trwodze wznoszę dłoń; Ty ster ujmujesz ręką Swą [:I do przystani wiedziesz Ją.:]

5. Gdy burze w sercu mym powstają, Gdym skruszał, jak pobity kłos, Wewnętrzne walki mną targają I już zamiera w piersi głos, Ty wiary moc w me serce wpój, [:By mnie napełnił pokój Twój!:]

6. Twa łaska wciąż mnie opromienia Od niemowlęctwa po dziś dzień, Bieg czasu wszystko wokół zmienia, Twej łaski nie ćmi żaden cień. Więc z głębi wołam: Łaska Twa [:Od wieków aż na wieki trwa.:]
