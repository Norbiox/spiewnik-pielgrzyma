30. Nadchodził, zbliżał się
1. Nadchodził, zbliżał się, Aż nadszedł czas wybrany, Od tylu wieków nam Przez Boga obiecany, Zbawienia wielki dzień, Dzień pożądany tuż; Kto doń sposobić miał, Na ziemię zstąpił już.

2. I słychać było głos, A był to głos radości: Już przybył światów Pan I między nami gości! Torujcie drogę Mu I pokutujcie wczas. Ażeby Chrystus Pan Godnymi zastał was!

3. W Nim szczęście trwałe śle Przedwieczny dla Swych dzieci, A świętej prawdy blask, Na drogach Jego świeci; On schodzi, aby świat Wybawić z mocy złej I łaskę Swoją zlać, Na nędzę ziemi tej.

4. Niech wstanie wszystek lud, Radosne wzniesie pienia; I dziś wypełnia Pan Swe święte przyrzeczenia. Potęga Jego słów Przez wieki przetrwa lat, Choć góry padną w proch, Choć zginie cały świat.

5. Radości! Z nami Bóg, My miłe Jego dzieci! Nowego świata dzień Już nad tą ziemią świeci. Więc, ludy, zbierzcie się, Do Pana śpieszcie wraz I chwały wznieście pieśń, W zbawienia wielki czas.