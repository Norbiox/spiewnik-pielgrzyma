574. My do ojczystych śpieszym stron
1. My do ojczystych śpieszym stron, Gdzie królem jest nasz Pan, Gdzie lśni się wspaniałości tron, Od Ojca Jemu dan. Zapała serce, zalśni twarz Pielgrzymom, którzy śpieszą wraz. O, alleluja, amen!

2. Ten złoty gród dwanaście ma Perłowych, lśniących bram; W ulicach wieczna jasność trwa, Gdyż Bóg jest światłem tam. Nam w sercu zda się — widzim już Ów tron i mury w blasku zórz. O, alleluja, amen!

3. My z rodu Księcia wszystkich ziem Przez moc Chrystusa krwi; On o mieszkanie troszczy się — W tym radość dla nas lśni. Rozmyślasz: „oby było mym zbawienie to” — lecz wierz, jest twym! O, alleluja, amen!

4. Jak kryształ czysty strumień tam Przepływa rajski gród, Z drzew życia owoc dany nam, By koił wszelki głód. Czy jeszcze, duszo, wątpić chcesz? Pan ci to daje, tylko wierz! O, alleluja, amen!

5. Zbawieni pozdrawiają nas; Jak śnieg jest szata ich; Łzy otarł Pan na wszystek czas, Zdjął wszelki ciężar z nich. A choć ty nic nie czujesz tu, Uczucia łudzą — uwierz Mu! O, alleluja, amen!

6. Ujrzymy wkrótce twarzą w twarz Jezusa w chwale tej, Gdy wezwie nas Baranek nasz Do Siebie z łaski Swej. Gdy wierzysz Weń, to żywot masz, Toś odkupiony, Pana znasz! O, alleluja, amen!