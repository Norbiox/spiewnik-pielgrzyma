656. Spoczniesz sobie po pielgrzymce
1. Spoczniesz sobie po pielgrzymce, Siostro droga, bracie luby, Na Jordanu tamtym brzegu, Gdzie Bóg Swoje spełni śluby.

2. Spoczniesz sobie, spoczniesz sobie, Gdzie Bóg wszystkie łzy ociera, Gdzie radości nie przeminą Ani szczęście nie umiera.

3. Spoczniesz sobie! Wąska droga, Otoczona przepaściami, W jasne cię wprowadzi bramy, W gród niebieski nad górami.

4. Spoczniesz sobie, spoczniesz sobie — To nadzieja niezachwiana — Przy strumieniu wody żywej I na piersi swego Pana.