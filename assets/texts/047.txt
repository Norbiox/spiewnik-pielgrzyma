47. Z niebieskich wyżyn schodzę dziś
1. Z niebieskich wyżyn schodzę dziś i niosę wam radosną wieść; Cudownych rzeczy tyle mam Zwiastować ku radości wam.

2. Słuchajcie, oto Bóg wam śle Anielskiej krasy dziecię Swe; Z wybranej panny daje rad Dzieciątko, które zbawi świat.

3. To Jezus Chrystus, Pan i Bóg; On was wykupi z wszelkich trwóg; On Zbawcą waszym pragnie być I wszystkie grzechy wasze zmyć.

4. Przynosi pociech wiele wam, Co dla was Bóg zgotował Sam; Abyście z Nim, gdy minie czas, Przebywać mogli wszyscy wraz.

5. Zapamiętajcie sobie znak: Żłób i pieluszki, bogactw brak. W tym żłóbku dziecię — Boży Syn; Wszechświata Panem będzie ten.

6. Tych nowin przeradosna treść I nas ma do stajenki wieść; Ujrzymy tam miłości żar: Najdroższy Ojca z niebios dar.

7. Ach, witaj zacny Gościu nam, Coś na świat zstąpił z niebios bram! I dla mnie schodzisz w nędzę mą; Jak mam uwielbiać miłość Twą?

8. Ach, Jezu mój, zstąp w serce me, Mieszkanie w nim Sam uczyń Swe I racz przebywać zawsze tam, Bym nigdy już nie chodził sam.

9. Bądź Bogu cześć i chwała wciąż, Że zesłał Syna Swego już! Anielski triumfuje zbór, Czas łaski głosi świętych chór.