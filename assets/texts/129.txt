129. Czy zobaczę cię przy zdroju
1. Czy zobaczę cię przy zdroju, Tam gdzie wiecznej chwały kraj? Czy nie tęsknisz do pokoju, Gdzie przebłogi kwitnie raj? Tam radosne wykrzykania, Koło źródła życia brzmią, Tam zbawionych Pan osłania; Czy tam znajdę duszę twą?

Refren: O, ja pragnę przyjść do zdroju, Do przejrzystych życia wód, Gdzie się rany wszystkie zgoją, Gdzie powitam Boży lud.

2. Czy zobaczę cię przy zdroju, Gdzie już tony słychać harf, Gdzie wybrani wszyscy stoją W szatach z promienistych barw? Tam będziemy wyśpiewywać, Tam popłynie słodki ton; Czy nie chciałbyś tam przebywać, Wpośród pląsających gron?

3. Czy zobaczę cię przy zdroju, Gdy w ojcowski wstąpię gmach, Czy cię znajdę bez pokoju, Tonącego w gorzkich łzach? Tam dla obciążonych płonie Ogień zbawczych, wyższych sił; Szczęsny los na Zbawcy łonie! Czy i ty z Nim będziesz żył?