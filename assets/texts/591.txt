591. Jam winny krzew, a wy latoroślami
1. „Jam winny krzew, a wy latoroślami” — Pan Jezus rzekł, żegnając się z uczniami I pozostawił moc Swą nam w tym życiu — To przedsmak nieba, szczęścia zdrój w ukryciu.

2. Jak winny krzew latorośl sokiem poi, Tak Zbawcy krew mą duszę żywi, koi I Jego życie życie me przenika, Tak, że co ze mnie, we krwi Jego znika.

3. On daje moc, zwycięstwo Swoje własne, Więc w Jego krwi mój grzech na zawsze gaśnie. On Swoją miłość w sercu mym rozlewa, Tak, że radością życie me rozbrzmiewa.

4. O Jezu mój, chcę kochać z serca Ciebie Za to, żeś Ty darował mi Sam Siebie. Tyś chlebem życia, zdrojem pokrzepienia, Co nas grzeszników w obraz Twój przemienia.

5. Więc, Zbawco mój, zamieszkuj serce stale I objaw się mej duszy w Swojej chwale. A ja chcę nucić ku Twej chwale pienia I z aniołami śpiewać dziękczynienia.