319. Znam imię nad imiona
1. Znam imię nad imiona Największe w świecie tym: Zeń błogość niezgłębiona I pokój w sercu mym. To imię światła blaski Na drogę życia śle; Bóg zdroje święte łaski Na ziemię zlał przez nie.

Refren: To imię Jezus na wieki trwa, W nim moja dusza zdrój szczęścia ma; Wspaniałe imię Jezus! Tak cudnie w sercu gra.

2. W imieniu tym zbawienie Dla wszystkich dane dusz, A słodkie jego brzmienie Ucisza wichry burz; Z nim nowa wchodzi wiosna, Gdzie serca dręczył grzech, Wdzięczności pieśń radosna Dlań z ust wypływa wszech.

3. Twór wszelki niechaj głosi Imienia tego treść; Niech mocny hymn się wznosi, By oddać jemu cześć! Bo choćby wszechświat cały Wciąż nowym pieniem brzmiał, Nie odda dosyć chwały Za to, co w nim Bóg dał.