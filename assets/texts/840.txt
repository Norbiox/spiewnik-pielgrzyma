840. Przyjaciel małych dzieci jest Chrystus, Zbawca nasz
1. Przyjaciel małych dzieci jest Chrystus, Zbawca nasz, Nad ich duszami stale pasterską trzyma straż. Dziecięcych dusz wołania wysłucha w każdy czas. O dzieci, jakże bardzo Zbawiciel kocha was!

2. Jest miejsce odpocznienia ponad gwiazdami tam, Gdzie szczęście wiekuiste zgotował Zbawca nam; Tam każde dziecię Jego swych cierpień znajdzie kres, Tam serce nie zna bólu, a oko nie zna łez.

3. Maluczkich woła Zbawca przed Swój niebiański tron, By po pielgrzymce życia bezpieczny dać im schron; Tam w świetle Jego tronu wytryska źródło łask, Tam słońce nie gasnące roztacza wieczny blask.

4. Na dzieci Jego w niebie zwycięski czeka stan, W godową szatę białą odzieje wiernych Pan; Ten wieniec niewiędnący, co od gwiazd jaśniej lśni, O dziecię Boże, Zbawca na skronie włoży ci.

5. Po wieki będzie w niebie śpiew dzieci Jego brzmiał, Że godzien jest dziękczynień nasz Pan, i wiecznych chwał; Pieśń chwały dzieci małych przez nieba płynie błoń; O dzieci, Zbawca woła, pośpieszcie wszystkie Doń!