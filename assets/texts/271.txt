271. Jezus Chrystus — brzmi poselstwo
1. Jezus Chrystus — brzmi poselstwo, Które niesiem przez świat ten; Duszo, czy już znasz to imię, Czy ci się objawił Syn?

Refren: Imię to nad wsze imiona, W Nim zbawienie wszystkim nam; Jest obecny jako Zbawca, Kapłan, Prorok, Król i Pan.

2. Jezus Zbawcą jest grzeszników, Gładzicielem wszystkich win; Przezeń Bożym tyś dziecięciem, Dziedzic nieba, światła syn.

3. Jezus całkiem nas poświęcił Na Golgocie przez Swą krew; W łasce tej i ty masz udział, Wznieś Mu za to chwały śpiew!

4. Jezus jest Lekarzem chorych, W czym i dziś jest znany nam. Jeśli wierzysz bez wątpienia, Uzdrowienia doznasz sam.

5. Jezus jest nam także dany, By mądrością naszą był. Ufaj Jemu w ciemnych chwilach, Będziesz Jego światłem żył.

6. Jezus Duchem chrzci i ogniem Tego, który pragnie sam. On jest mocen to uczynić; Jego krew to daje nam.

7. Jezus Chrystus przyjdzie wkrótce Wziąć oblubienicę Swą, By z nią wiecznie się połączyć Tam, gdzie chwały hymny brzmią.