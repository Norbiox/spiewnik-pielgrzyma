97. Podziwiam, podziwiam
1. Podziwiam, podziwiam niezmiernej miłości czyn, Zdumiewa mnie łaska, co tyle zgładziła win. Przejmuje mnie trwoga, gdy pomnę, jak Jezus zmarł, Jak za mnie, grzesznika, wycierpiał okropność kar.

Refren: O, wielki jest to cud, że Jezus kocha mnie, Że w świecie dla mnie żył i życie oddał Swe! Wielki jest to cud!

2. Podziwiam, że Jezus wspaniały odłożył strój, Że ujął się za mną i upór pokonał mój. O, widzę wyraźnie tej wielkiej miłości ślad, Wybawia mnie z grzechu, ozdabia pięknością szat.

3. Podziwiam te dłonie, zbroczone męczeńską krwią! Na wieki już obraz ten wyryty jest w duszę mą. On tylko mą chlubą i w życiu mym będzie lśnił, Aż ujrzę Go w chwale i wiecznie z Nim będę żył.