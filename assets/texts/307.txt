307. Mój jest Zbawiciel, ustały już żale
1. Mój jest Zbawiciel, ustały już żale! W Nim radość, wytchnienie, On koi me łzy. O Jego ja muszę powiedzieć ci chwale, Gorąco cię wezwać: O, pójdź Doń i ty!

Refren: On wszystkich miłuje, w ofierze się dał, Bo wyrwać cię z śmierci i zbawić cię chciał.

2. Moim jest Ojciec, zaufam Mu śmiele; Że mnie ta nadzieja nie zwodzi, to wiem. Zobaczę Go kiedyś w chwalebnym już ciele. I ciebie bym znaleźć tam w świetle chciał tym,

3. Moim jest niebo, tam stanę ubrany W jasności słoneczne mieniących się szat. Ten klejnot ci, bracie, też może być dany, I ty możesz kiedyś w niebieski wejść świat.

4. Moim jest pokój w burzliwym żywocie, Me bóle On koi, odwilża mi skroń. Nie kupisz go w świecie za skarby i krocie, Pan dać go chce darmo, więc śpiesznie idź Doń.

5. Moim jest wszystko przez gorzką śmierć Pana. Wierz tylko, On wszystko i tobie chce dać. Czyż krew Jego próżno za ciebie wylana, Czyż wiecznie byś w rzędzie zgubionych miał 
stać?

6. Gdy kiedyś Zbawca twe serce zdobędzie, O, nie milcz, lecz, bracie, rozgłaszaj to wciąż! Zwycięskiej miłości moc dziwną sław wszędzie, Rozpalaj nią serca, z Jezusem je wiąż!