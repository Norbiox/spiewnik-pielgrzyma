82. O, by już wkrótce rozgorzały
1. O, by już wkrótce rozgorzały Płomienie jasne z Bożych skier, By świat nareszcie poznał cały, Że w ręku trzymasz rządów ster! Już ognie wprawdzie ogarnęły I wschodni i zachodni ląd, Kolana już Twe rzesze zgięły, Nadchodzi czas Zielonych Świąt.

2. O, niech Twój święty Duch odnowi Już cały ten szeroki świat; Każdemu objaw się ludowi, Żeś jego Zbawca, Król i Brat! A wtedy pienia dusz milionów Połączą się w dziękczynny ton I nawet możni zstąpią z tronów, By klęknąć przed Twój święty tron.

3. Zbudź, oczyść, złącz ze Sobą silnie Twój cały chrześcijański zbór! Niech każdy pozna nieomylnie Zbawienia prawy, wąski tor. Wybuduj Sobie z serc świątynię, Co rozdzielone, razem spój, I niech Twój Duch już rozpłomieni, Poświęci cały Kościół Twój!