222. Ach, oby Zbawcy wzór cierpienia
1. Ach, oby Zbawcy wzór cierpienia Głęboko utkwił w sercu mym, I cel mojego był dążenia Miłować Go i żyć tu w Nim. Jemu należeć pragnę cały, Na wieczną własność kupił mnie; Z grzechowych pęt do Swojej chwały, Przeniósł, złamawszy śmierci ćmę.

2. Na Pana skieruj swój wzrok wiary, On wzbudzi w tobie radość Swą. O, jakie szczęście to bez miary, Gdy Jezus wstąpi w duszę mą! Wciąż moją duszę tu przejmuje Błogi i cudny pokój ten, Co w krwi Jezusa się znajduje, Która oczyszcza z wszelkich win.

3. Za grzechy moje niósł cierpienie, Dał dobrowolnie żywot Swój; Mam w Jego ranach swe zbawienie I w Jego krwi radości zdrój. Już Zbawca kroczy z niebios tronu I Swój na nowo budzi lud, By wytrwał wiernie aż do zgonu, Gdy wejdzie z Nim do niebios wrót.

4. Ach, co za błogość w sercu płonie, Gdy na pierś Zbawcy złożę się! Jaki tam cudny pokój wionie! Ja tam przebywać zawsze chcę. Przez krew z Nim jestem pojednany Tutaj i kiedyś wiecznie tam, Z Nim będę razem połączony, Gdy wnijdę stąd do niebios bram.