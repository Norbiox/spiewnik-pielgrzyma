45. Wznieście Bogu chwały pienia
1. Wznieście Bogu chwały pienia, Wznieście, aniołowie! Niech o wieści wybawienia Cały świat się dowie! Wielkie, wielkie się ludzkości Miłosierdzie stało. Boży Syn na ziemi gości, Ludzkie przyjął ciało!

2. Sprawiedliwy Król Syjonu Niebo nam odmyka I zstępuje z Swego tronu W kształcie niewolnika. Do nas się grzeszników zbliża Z łaską i pociechą, Aby nas cierpieniem krzyża Wyswobodzić z grzechu.

3. W stajni spoczął Syn człowieczy Jako słabe dziecię; Jednak z nędzy On wyleczy Ciebie, grzeszny świecie. Niechaj tylko Jezusowi Serca się otworzą — On zagoi, On uzdrowi Rany mocą Bożą.

4. Skłońcie, dumni, swe kolana, Zdóbcie się pokorą, Bo u żłóbka tego Pana gaśnie blask pozoru! Kiedy możni już zaniemią, Wiatr ich prochy zmiecie, Wtedy rządzić będzie ziemią Betlejemskie dziecię.

5. Biedni świata, prostaczkowie, O, przychodźcie śmiało, A znajdziecie w Jego słowie Pomoc doskonałą! Teraz w sercach naszych trony Pragnie pozakładać, Potem, w chwale uwielbiony, Z nami wiecznie władać.