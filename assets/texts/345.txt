345. Nad wszystko pożądany
1. Nad wszystko pożądany, Najmilszy Jezu mój! Ja Ciebie szczerze pragnę, Bo w Tobie szczęścia zdrój! Tyś życiem życia mego; Cóż znalazłbym droższego Nad Ciebie, Jezu Chryste, Nad Twój zbawienia strój?!

2. Piękniejszyś ponad ludzi, A wdzięk Twych czynów, mów Miłości pełnych taki, Że na to brak mi słów. Tyś krasą najzacniejszą I perłą najcudniejszą; Tyś skarbem ponad skarby! Przyjdź, obdarz duszę znów!

3. Obecność Twa, mój Panie, Radością duszy mej; Tyś jest nad miód; mocniejsze Nad śmierć miłości Twe. Gdy Ciebie mi brakuje, Miłości Twej nie czuję, Jak liść na wietrze jestem, A chwile to są złe.

4. Nie pytam się o niebo, Ni o ten ziemski kraj; Gdy Ciebie mam, o Jezu, Mam wszystko, złoty raj. Więc, Panie ukochany, mój Zbawco pożądany, Przed Tobą w poświęceniu Posłusznie chodzić daj!