593. Owieczką jam Jezusa
1. Owieczką jam Jezusa, On dobry Pasterz mój. Uwielbia Go ma dusza, Bo dał mi żywot Swój. On za mnie niósł cierpienie, Na krzyżu srogą śmierć. Swej przelał krwi strumienie, [:By dług mych grzechów znieść.:]

2. Owieczką jam Jezusa, On dobry Pasterz mój. Moc grzechu mnie nie trwoży, Bo w Nim mam życia zdrój. Oczyścił mnie z wszystkiego Przez moc Swej świętej krwi, Bym wolny tu od złego [:Otworzył prawdzie drzwi.:]

3. Owieczką jam Jezusa, On dobry Pasterz mój. Na znak przymierza Swego, Nim śmierci poniósł znój, Chleb, wino błogosławił, Wziął je i uczniom dał. Tak śmierć im Swą objawił, [:Że w niej ich życia dział.:]

4. Owieczką jam Jezusa, On dobry Pasterz mój. W Nim dusza, choć strwożona, Ma odpoczynek swój. On duszę mą napawa Miłości winem Swym, Chleb żywy jej podawa [:I wiedzie w świecie złym.:]

5. Owieczką jam Jezusa, On dobry Pasterz mój. W Nim mam ja pokrzepienie I żywej wody zdrój. Na pasze wciąż zielone, Na żyzne błonia Sam Prowadzi moją duszę, [:Da wieczny pokój tam.:]