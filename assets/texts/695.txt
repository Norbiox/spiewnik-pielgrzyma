695. Panie, zsyłasz święte deszcze
1. Panie, zsyłasz święte deszcze Ducha Swego na Swój lud, Lecz mnie nie zrosiły jeszcze, W moim sercu grzechu brud. Zroś i mnie, zroś i mnie! Łaski Swojej okaż cud!

2. Ojcze, czy mnie chcesz pominąć, Skoro grzech w mym sercu tli? Usłysz modły, nie daj zginąć, Panie, nie daj zginąć mi! Otwórz mi, otwórz mi Łaski Swojej jasne drzwi!

3. Jezu, czy się nie zmiłujesz Nad strwożoną duszą mą? O, ja wiem, Ty wyratujesz, Wyrwiesz i oczyścisz ją! Oczyść mnie, oczyść mnie, Czystą, żywą wodą Twą!

4. Duchu Święty, chciej zaradzić Wielkiej ospałości mej, Racz do nieba mnie prowadzić, Swoją siłę we mnie wlej! Posil mnie, posil mnie, Zaradź ospałości mej!

5. Ty rad błogosławisz, Panie, Ty mnie z Sobą mocno zwiąż! Okaż mi Swe zmiłowanie, Bym Twą drogą chodził wciąż! Daj i mnie, daj i mnie Zdroje łask, i z Sobą zwiąż!