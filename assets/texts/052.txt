52. Na krzyżu, Jezu, zmarłeś
1. Na krzyżu, Jezu, zmarłeś, Jak łotr nie godzien czci; Swą śmiercią mi otwarłeś Do życia w niebie drzwi. O, jak Barabasz grzeszny Jam śmierci godzien był, [:Umarłeś Ty, bezgrzeszny, Bym wiecznie z Tobą żył.:]

Refren: O, chwała Tobie, Panie, Żeś za mnie umarł Ty! Przez gorzkie Twe skonanie [:Jest żywot dany mi.:]

2. Tyś był ukrzyżowany, Toczyłeś z śmiercią bój, Zadano Tobie rany, Jedyny Zbawco mój! O, pomóż ukrzyżować Me ciało, pełne żądz, [:I dobry bój bojować, Grzechowe pęta zmóc.:]

3. Chcę w każdej życia porze Rozważać słowa Twe, Gdyś wołał: „Czemuś, Boże, Opuścił dzisiaj Mnie?”; To moje grzechy, Panie, Obiegły rojem Cię; [:Bóg nie mógł patrzeć na nie, Odwrócił przeto się.:]

4. O, daj pamiętać o tym, Rozumieć słowa Twe, Gdy, zlany krwią i potem, Tyś rzekł: „Spełniło się!”; Spełniło się zbawienie, Mam żywot w Twojej krwi, [:W Twej męce ukojenie; O, dzięki, Panie, Ci!:]