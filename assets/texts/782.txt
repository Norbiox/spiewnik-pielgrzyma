782. Tę pewność mam że żadna siła
1. Tę pewność mam, iż żadna siła, Nie wyrwie mnie z Chrystusa rąk; Gdyż miłość Jego mnie zdobyła, [:Na krzyżu tam wśród gorzkich mąk.:]

2. Tę pewność mam, iż Pan mnie zbawił, Bo za mnie przelał drogą krew; On świętą wolność mi objawił, [:Więc pójdę rad na Jego zew.:]

3. Tę pewność mam, że Chrystus z nieba Prowadzi mnie tu Duchem Swym; Kieruje sercem jak potrzeba, [:Abym Go wielbił życiem mym.:]

4. Tę pewność mam, że Zbawcę ujrzę To przyobiecał wiernym Pan: „Gdy miną tego świata burze — [:Powitam was u niebios bram”:]