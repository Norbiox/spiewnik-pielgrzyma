63. W ciemnej nocy z Bożej mocy
1. W ciemnej nocy z Bożej mocy Blask z nad grobu spędza cień; Gorejące, niegasnące, Cudne światło wzbudza dzień.

2. Czyja siła roznieciła W domu śmierci zorzę tę? Tyś to, Panie, nasz Hetmanie, Królu chwały, zjawił się.

3. W ciężkim boju, w skwarnym znoju Tyś skrwawioną schylił skroń; Lecz powstałeś, ukazałeś Uczniom Swym przebitą dłoń.

4. Z boju Twego zwycięskiego My też radujemy się; Pokornymi głosy swymi Wszyscy wdzięcznie czcimy Cię.

5. Promiennego światła Twego Nie odbieraj, Panie, nam! Jaśniej stale, aż ku chwale W niebo wezwiesz wiernych Sam.