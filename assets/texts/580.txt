580. Pięknyś ty, wdzięcznyś ty
1. Pięknyś ty, wdzięcznyś ty, Górny kraju mój! Ku tobie rwie się serce me I tęsknych myśli rój! Nie ziemia jest ojczyzną mą, Choć kwieciem wabi maj, Tam w górze, tam gdzie gwiazdy lśnią, Jest mój ojczysty kraj.

2. W niebo mknie tęskny wzrok — Do rodzinnych stron. Tam tyle miłych poszło już, Mnie czeka jeszcze zgon. Tu ciągły bój i znojne dni, A świat pogrążon w złym; W pielgrzymce mej za ciasno mi — W obozowisku tym.

3. Ale już skończy się Ciężkiej próby czas, Wnet się otworzy Ojca dom, Pan w niebo przyjmie nas. Nie słyszał tego żaden człek, Ni dostrzec tego mógł, Co kryje w sobie przyszły wiek, Co nam zgotował Bóg.