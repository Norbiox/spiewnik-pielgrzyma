210. Rzuć, człowiecze, marny świat
1. Rzuć, człowiecze, marny świat, Oddaj serce Chrystusowi! Tak unikniesz świata zdrad, Niebezpiecznych grzesznikowi. Wierne serce niech mi da, Jezu drogi, łaska Twa!

2. Ach, gdy zajrzę w serce me, Ileż jest w nim takich rzeczy, Co mi skryły niebo Twe, Żem je przestał mieć na pieczy! Czuję, Zbawco, w duszy mej, Żem z natury w mocy złej.

3. Duchu Święty, Ty mną rządź, Bym dał odpór światu złemu; Mej miłości celem bądź, Bym się skłonił ku dobremu! — Gdzie jest Jezus z Duchem Swym, Tam jest koniec żądzom złym.

4. Zapełń serca mego czczość Swej miłości darem świętym, Bym nie przestał nigdy róść W życiu, w łasce Twej poczętym; Daj mi zawsze w Tobie być, Bym mógł Twoim życiem żyć!

5. Któż o ziemską cześć by dbał, Mając godność Bożych dzieci? W tej godności bierze dział, W kim Twa miłość, Jezu, świeci. Kto Cię kocha, ten już ma To, co wieczną chwałę da.