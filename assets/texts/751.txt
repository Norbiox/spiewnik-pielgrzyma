751. O, dzień radosny, dzień zbawienia
1. O, dzień radosny, dzień zbawienia, Gdy nam nastąpi chwila ta, W której duch dozna odpocznienia, Tam gdzie na wieki radość trwa; Tam Barankowi nucą pienia, Śpiewają: „Święty, Święty Pan!” Tam już nie będzie pokuszenia, A grzech nie będzie czynił ran.

2. O, radość wielka ujrzeć Pana, Miłością Jego wiecznie żyć, Ta miłość nam jest dobrze znana I w Niebie nam pozwoli być; Tam rzesza liczna Jego chwali, Otacza wciąż niebieski tron, Ci co swe życie Mu oddali, Radośnie brzmi ich pieśni ton.

3. Jakaż to radość niewymowna Ogarnie serca wiernych sług, Gdy światłość będzie objawiona, A wstąpią tam gdzie mieszka Bóg; Tam pieśni ich już nie ustaną, Gdy ujrzą Jego świętą Twarz, O ziemskich rzeszach swych zapomną, O Święty Boże, chwałę masz!