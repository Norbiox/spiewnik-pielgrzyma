202. Hymn wdzięczności płynie z duszy
1. Hymn wdzięczności płynie z duszy, Jezus za mnie życie dał; Srogie poniósł Sam katusze, Bym ja grzeszny szczęście miał.

Refren: Duszo ma, uwielbiaj Pana, Zesłał On zbawienie ci, Byłaś grzechem pokalana, On cię obmył w Swojej krwi.

2. On całego władca świata, On najwyższy Pan i Król. Jakaż godna Go zapłata Za męczeństwo, krzyż i ból?

3. On nie pragnie mieć ołtarzy, Ni kłamanych ludzkich chwał, Ale żąda, by Mu w darze Serce czyste każdy dał.

4. Jezu, Królu mój wspaniały! Wiem, jak spłacić mogę dług: Tobie sercem się oddaję; Zalicz mnie do Twoich sług.

5. Przyjm, Jezusie, mą ofiarę, Przyjmij mój niegodny dar; Mą nadzieję, miłość, wiarę, Szczerych uczuć moich żar!