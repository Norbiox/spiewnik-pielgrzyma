86. Przyjdź, Duchu Święty
1. Przyjdź, Duchu Święty, do nas, przyjdź, I do naszego serca wnijdź, I obierz w nim mieszkanie! Światłości z nieba, niech Twój blask Jest nam rękojmią Twoich łask, Radości zdrojem, Panie! Słońca, słońca, Życia z nieba nam potrzeba, Więc błagamy, Gdy do Ciebie się zbliżamy.

2. Mądrości Zdroju, zlewasz się Na wszystkich wiernych w życiu tym, Zlej się i w serca nasze! Poprowadź w jedność wiary nas, Abyśmy nieśli wszystkim wraz Poselstwa Twoje zawsze; Wzbudzaj, wzbudzaj, Co uśpione, Zaślepione; W każdej chwili Byśmy Tobie tylko żyli!

3. Tyś Dziwny, Radny, mocny Bóg, Uchowaj nas od błędnych dróg, Na prawe sprowadź ścieżki! O, pomóż nam wiernymi być, Wytrwałość i cierpliwość mieć, Gdy krzyż nastanie ciężki! Wspieraj, wspieraj, Co zachwiane I stroskane Szuka Ciebie, Cieszycielu wiernych w niebie!

4. Daj nam w czystości życie wieść I Tobie służby swoje nieść; Bądź mocą duszy naszej! Niech z ust nie wyjdzie mowa czcza, Niech nas opuści żądza zła, Opuści już na zawsze. Kieruj, kieruj Mym pragnieniem I dążeniem Z ziemskich nizin Do niebiańskich Twoich wyżyn.