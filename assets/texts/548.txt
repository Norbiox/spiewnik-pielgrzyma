548. Ocknijcie się, uśpieni
1. Ocknijcie się, uśpieni, Rozniećcie lampy swe! Już zachód się rumieni, Noc ciemna zbliża się; Już w Swej nadchodzi chwale Pan, Oblubieniec nasz. Czuwajcie w modłach stale, Bo już północy czas!

2. Zapalcie lampy swoje, Nalejcie olej w nie I w uroczyste stroje Obleczcie serca swe! Z Syjonu straż ogłasza, że Oblubieniec tuż, Więc niech Go dusza wasza Radośnie wita już!

3. Wy, mądre panny, wznoście Radosnych pieśni chór I triumfalnie twórzcie Aniołom Pańskim wtór. Już Pan otwiera bramy, Do Siebie sprasza lud; Witajmy Go, witajmy, Już czas weselnych gód!

4. Spotkajcie Go radośnie, Syjonu córki cne, Niech smutek wasz rozgłośnie W wesele zmieni się. Czas nastał zamążpójścia! Oblubienicę On, Promienną blaskiem szczęścia, Przed Boży wiedzie tron.

5. O Jezu, zorzo duszy, Przyjdź do nas z nieba, przyjdź! Duch Twój niech więzy skruszy, Ty, Słońce nasze, wnijdź! O Jezu, przez Swą mękę Przeprowadź w boju nas, Znękanym podaj rękę, Wesela przybliż czas!