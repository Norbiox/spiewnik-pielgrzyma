398. Mój wierny Bóg
1. Mój wierny Bóg Z ojcowskich Swoich rąk Nie puści dziatek, nie. Mój wierny Bóg W radości, w chwilach mąk Na łonie nosi je. Padnijcie, wzgórza, ruńcie, góry! Swoimi mnie okrywa pióry [:Mój wierny Bóg.:]

2. Mój wierny Bóg Jest przyjacielem mym — To mej ufności grunt; I wrogich zgraj Nie boję się, bo wiem, Że On sprawuje rząd. Gdy ciężka pokus przyjdzie chwila, Cudownie z góry mnie posila [:Mój wierny Bóg.:]

3. Mój wierny Bóg Już przed wiekami mię Na własność wybrał Swą; Do chwały Swej Zaprasza mię i zwie, Bym naśladował Go, I wszystkie moje gładzi grzechy, W Chrystusie daje zdrój pociechy [:Mój wierny Bóg.:]

4. Mój wierny Bóg Nie spuszcza z dziatek Swych Na ziemi bacznych ócz; Raduje się, Gdy znajdzie które z nich Prawego szczęścia klucz. Pomaga ciężkie nieść brzemiona I boju wiary Sam dokona [:Mój wierny Bóg.:]

5. Twój wierny Bóg, Ma duszo, niechże już Własnością będzie twą! Wierności ślub Swojemu Panu złóż, Co Swą cię kupił krwią! Bądź Mu oddaną, stałą w wierze, Aż cię w chwalebny strój przybierze [:Twój wierny Bóg.:]