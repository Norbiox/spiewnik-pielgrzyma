50. Najdroższy Jezu, czyjaż wielka wina
1. Najdroższy Jezu, czyjaż wielka wina Na krzyż Bożego, Ciebie, wiodła Syna, Z jakiej przyczyny spadło tyle złego Na niewinnego?

2. O Łasko wielka, Miłości bez miary, Tyś za nas cierpiał, gdy my godni kary! Za winy nasze, Tyś, nasz Pan nad pany, Na śmierć był dany.

3. Rozumem swoim pojąć jam nie w stanie Twojej miłości i dobroci, Panie! Jakąż Ci wdzięczność, Zbawco mój, okażę? Co dam Ci w darze?

4. Serce Ci daję swe, Baranku Boży, Żaden mnie odtąd wróg już nie zatrwoży; Z głębi swej duszy wielbię Ciebie, Panie, Za Twe kochanie.

5. A gdy przed tronem Twojej stanę chwały, Gdzie chóry świętych będą Ci śpiewały, Po wieki wieków będę wielbił Ciebie Z świętymi w niebie.