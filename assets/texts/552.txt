552. Przebudź się, duszo, ze snu ciężkiego
1. Przebudź się, duszo, ze snu ciężkiego, Byś oglądała Pana swojego! Długa noc dobiega końca, Dnia nowego widać gońca; Niespodzianie u nas stanie Nasz Oblubieniec miły.

2. Sam Pan oświadcza świętymi słowy, Że błogo temu, kto jest gotowy; Komu w lampie olej płonie, Kogo senność nie pochłonie, Ten pospołu z Nim do stołu W niebieskiej siądzie chwale.

3. Zbliża się, zbliża dzień Chrystusowy, Znaki wołają: Bądźże gotowy! Latorośle już pękają, Nowe lato oznajmiają; Pokój trwały, doskonały Wierzącym już zakwita.

4. Gdy zaś w dzień przyjścia Twojego, Panie, Dusza ma z ziemi przed Tobą stanie, A głos trąby archanioła Żywych i umarłych zwoła, Okaż, Panie, zmiłowanie, Bym stanął po prawicy!