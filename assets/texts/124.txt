124. Czemuż dusza twoja lgnie
1. Czemuż dusza twoja lgnie Do światowych znikomości, Które w proch rozsypią się, W których śmierci robak gości? Szukaj Zbawcy! Tylko z Nim Znajdziesz pokój w świecie złym.

2. Rozproszone myśli zbierz, By do Boga się podniosły; Ścieżek prawdy wiernie strzeż, By owoce łaski wzrosły! Szukaj Zbawcy! Tylko z Nim Znajdziesz światło w świecie złym.

3. Kiedy tęsknisz, pragniesz cisz, Ulgi w bólu, pokrzepienia, To się do strumienia zbliż, W którym ból się w radość zmienia! Szukaj Zbawcy! Tylko z Nim Ujdziesz grzechu w świecie złym.

4. Czy nie widzisz, że ten świat Nosi w sobie śmierci znamię, Depcze niewinności kwiat I przymierze Boże łamie? Szukaj Zbawcy! Tylko z Nim ujdziesz grzechu w świecie złym.

5. Wzbij się duchem swoim, wzbij Do Barankowego tronu I w gorliwych modłach pij Wodę życia upragnioną! Szukaj Zbawcy! Tylko w Nim W świecie się pokrzepisz złym.

6. Więc majestat Bożych chwał Miej przed okiem wciąż, w pamięci, Byś w modlitwach odpór dał, Gdy cię świat do grzechu nęci. Szukaj Zbawcy! Tylko z Nim Znajdziesz niebo w świecie złym.