116. O, zaśpiewaj ty z radości
1. O, zaśpiewaj ty z radości, Jezus poniósł twe słabości. Patrz, jak cały krwią On broczył, Niech łzy wdzięczne ronią oczy! On za ciebie oddał życie, Byś w Nim żywot miał obficie, Więc Mu wyznaj grzechy swoje — On oczyści serce twoje.

2. Zguby grzesznik nie ominie, Bez Jezusa każdy zginie. Cnoty twe — przed Bogiem winy, Grzechem są najlepsze czyny. Twe zasługi — złudzeń mara; Za nie też cię czeka kara. Ni na ziemi, ani w niebie Inny nikt nie zbawi ciebie.

3. Czujesz, jak ci grzechy ciążą, Jak twą biedną duszę wiążą, Jak sumienie twe cię męczy, Jak cię nędza twoja dręczy? Otóż pójdź z kajdany swymi! — Nie poradzisz sobie z nimi. Gdy krew Zbawcy na cię spłynie, Odziedziczysz ty zbawienie.

4. Jezus tylko zbawić może! On i tobie dopomoże Do pokuty i do wiary, Bo posiada łaski dary. Kto zbawienia chce pewności, Niech się chwyci tej ufności. Łaska z ran płynąca Pana Może być i tobie dana.

5. Uwierz tylko słowu Pana, Wnet się zgoi grzechu rana, Bo w Jezusa krwi przelanej Dług twych grzechów jest zmazany. Gdy grzech będzie z ciebie zdjęty, Będziesz mógł wieść żywot święty, Przy czym łaski sprawowanie Da ci siłę i wytrwanie.

6. Oddaj serce Jezusowi, Jego chwałę to stanowi. On na krzyżu zbawił ciebie; Nikt nie wyrwie z grzechu siebie. Więc wysławiaj Go za rany, że w nich pokój z Bogiem dany, I wyznawaj aż do grobu: Chrystus mnie odkupił Bogu.