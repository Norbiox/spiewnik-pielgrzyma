125. Co to za niezliczony tłum
1. Co to za nie zliczony tłum, Co jakby wód wezbranych szum, Zalega obszar wzgórz i niw, I każdy zbiega się, kto żyw? [:Radosny okrzyk płynie z pól: Jezus to, z rodu Dawida Król!:]

2. Cóż to za Człowiek, któż to zacz, Co zgoi ból, ukoi płacz, że starzy Doń i młodzi lgną; Czyż nie przedziwnym cudem On? [:I wciąż okrzyki słychać z pól: Jezus to, z rodu Dawida Król!:]

3. To Jezus, ów przemożny Pan, Co światu na zbawienie dan; Na Jego słowo chromy zdrów, Z grobowych martwy wstaje snów, [:A ślepych okrzyk słychać z pól: Jezus to, z rodu Dawida Król!:]

4. O, dzisiaj jeszcze zawsze On Do ziemskich z nieba schodzi stron I puka tam, i puka tu, Czy kto się nie obudzi z snu. [:I nasza pieśń niech płynie z pól: Jezus to, z rodu Dawida Król!:]

5. Pośpieszcie się z grzechowych bied, Pan Jezus zgoi rany wnet; Przez nasze usta Pan was zwie: Pośpieszcie się! Pośpieszcie się! [:Popłynie śpiew i z serc i z pól: Jezus to, z rodu Dawida Król!:]

6. Nie zatwardzajcie serc, o, nie, Bo łaski pora kończy się! Pan stanie u żywota bram, A wtedy biada, biada wam! [:To będzie gorzki, straszny ból: Odszedł już z rodu Dawida Król!:]