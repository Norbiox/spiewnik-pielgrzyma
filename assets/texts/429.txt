429. Z głębokiej nędzy mojej dna
1. Z głębokiej nędzy mojej dna Do Ciebie wołam, Panie! Niech nieprzebrana łaska Twa Usłyszy me błaganie. Bo jeśli każdy ludzki błąd Pod sprawiedliwy weźmiesz sąd, Któż wtedy się ostoi?

2. O, tylko jedna łaska Twa Me grzechy zgładzić może, A na nic ludzka moc się zda — Wyznaję to w pokorze. Bo czym się człowiek chlubić chce? Niech tylko Ciebie boi się I łaski Twojej błaga.

3. Na litość Twą się całkiem zdam, Nie liczę na swe czyny; Nadzieję w Tobie tylko mam, Że mi odpuścisz winy. To mi przyrzeka słowo Twe — Pociecha moja, światło me, Otucha moja cała.

4. A choćbym w trosce spędzać miał Noc całą aż do rana, W ufności jednak będę trwał, Że pomoc mam u Pana. Tak, prawy Izraelu, bądź Odrodzon z Ducha, Nim się rządź I ufaj Bogu stale.

5. Choć nas przytłacza ogrom win, Możniejsza łaska Boska; Choć grzeszny każdy ludzki czyn, Lecz Bóg się o nas troska. On Pasterz dobry, owce Swe Wybawić i odkupić chce Od wszelkich nieprawości.