442. Gdy nazbyt stromą zda tobie się droga
1. Gdy nazbyt stromą zda tobie się droga, W trudzie pielgrzymki pot spływa ci z czoła, Tak ciężką walka, tak wielką jest trwoga, Że nie wiesz, zali twa słabość podoła, — Panu to powiedz; twój Zbawiciel stoi Pośród strudzonych, krzepi ich i koi.

2. Panu to powiedz, gdy wkoło twej łodzi Srożą się wichry i piętrzą się fale, Kiedy cię własne twe ramię zawodzi, Próżne wysiłki, daremne twe żale, Wśród fal spienionych twój Zbawiciel stoi, Burzę ucisza i twą trwogę koi.

3. Gdy cierpisz nad tym, żeś skuty w łańcuchy Grzechu swojego i swojej niemocy, żeś na głos Zbawcy swojego tak głuchy, I miasto światła obierasz cień nocy, — Panu to powiedz; Spójrz, pod krzyżem stoi Ten, co cię zbawi, twe cierpienia koi.


4. Panu to powiedz, żeś duchem ubogi, Gdy się z Nim modlić, gdy czuwać z Nim trzeba; Że mało łakniesz wśród ciężkiej swej drogi Manny niebieskiej i żywota chleba. Patrz tam, w ogrójcu twój Zbawiciel stoi, Dla ciebie walczy i twój smutek koi.

5. Kiedyś wśród walki pozostał samotny, Kiedy najbliżsi cię opuścili, Gdy dzielisz Zbawcy los ciężki, sromotny, Boś tak opuszczon, jak On, w śmierci chwili, — Panu to powiedz: Ten w pobliżu stoi, Co łzy twe liczy i twój smutek koi.