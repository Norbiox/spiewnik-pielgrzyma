49. Jezu, życia mego życie
1. Jezu, życia mego życie, Jezu, śmierci śmierci mej, Tyś to dla mnie tak obficie Męki znosił w duszy Swej; Dałeś bić się, ukrzyżować, By od śmierci mnie zachować. Za przelanie Twojej krwi Wieczne, Panie, dzięki Ci!

2. Za mnie Ty znosiłeś, Panie, Szyderstw i potwarzy rój, Uwięzienie, razy, plwanie, Sprawiedliwy Zbawco mój; Byle tylko mnie ocalić I szatańską moc obalić. Za przelanie Twojej krwi Niezliczone dzięki Ci!

3. Ciebie bez litości bito, Bym ja wolny był od mąk; Bluźnierstwami Cię okryto, Abym ja odetchnąć mógł. Zawisnąłeś bez ochłody, Abym ja mógł wejść na gody. Za Twe rany, za Twe łzy Tysiąckrotne dzięki Ci!

4. Ciebie okrył świat niesławą, Tyś cierpliwie znosił znój; Nawet śmierć poniosłeś krwawą, Za mnie dałeś żywot Swój. Mnie to chciałeś uratować, Chwałą Swą ukoronować. Póki życie we mnie tkwi, Niezliczone dzięki Ci!

5. Twą pokorą zapłaciłeś Za wyniosłą pychę mą; Gorzką śmierć mi osłodziłeś, Zbawicielu, śmiercią Twą. Im jest większa hańba Twoja, Tym zacniejsza chwała moja. Póki życie we mnie tkwi, Niezliczone dzięki Ci!

6. Dzięki, Jezu mój kochany, Za zebrany w śmierci plon, Za Twe męki, za Twe rany, Za męczeński, gorzki zgon; Za Twą trwogę, za Twe drżenie, Niezliczone udręczenie, Za przelanie Twojej krwi Wieczne, wieczne dzięki Ci!