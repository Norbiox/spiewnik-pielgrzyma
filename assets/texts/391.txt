391. Jezu, Zbawco mojej duszy
1. Jezu, Zbawco mojej duszy, Do Swej piersi przytul mię, Coraz głośniej wody szumią, Burze bardziej srożą się.

Refren: O, jak błogo ufać Tobie, Ja się już na Ciebie zdam; Błogo Ciebie ujrzeć w górze, Być przy Tobie wiecznie tam!

2. Chroń nas pośród burz żywota, Póki trwa pielgrzymki trud, I do pewnej wiedź przystani W łasce Swej Twój wierny lud!

3. Nie mam innej tu ucieczki, Tyś opoką wiary mej; Nie pozostaw mnie samego, Od przygody chroń mię złej!

4. A gdy Tobie ufam, Panie, Nie przemoże mnie już wróg, Bo ja w cieniu skrzydeł Twoich Spocznę cicho u Twych nóg.

5. W Tobie łaska, odkupienie, Poświęcenia zdroje są, Niech zbawienie na mnie spływa, Weź mnie czystym w radość Swą!

6. Źródłem Tyś wiecznego życia, Źródłem nowych, wiecznych sił; Nigdy pragnąć ten nie będzie, Kto ze źródła tego pił.