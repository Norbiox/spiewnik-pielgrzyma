188. Nie zapomnij, nie zapomnij
1. Nie zapomnij, nie zapomnij, Jak cię Jezus drogo kupił! By cię z Bogiem móc pojednać, Na tę grzeszną ziemię zstąpił; Niebios chwały nie żałował, Radość z Ojcem On dla ciebie ofiarował.

2. Nie zapomnij, nie zapomnij, Jakąś noc Mu straszną sprawił W Getsemane, gdzieś ty grzechem Na bój ciężki Go wystawił. Te uciski i te boje We wieczności miały trapić serce twoje.

3. Nie zapomnij, nie zapomnij, Ile bólu okrutnego, Ile hańby twe zbawienie Kosztowało Zbawcę twego. Byś był wolny z mocy piekła, Pana twego śmierć haniebna z chwał zewlekła.

4. Nie zapomnij, nie zapomnij, Że z miłości zmarł za ciebie, Aby ciebie, dziecko gniewu, Zbawić, uszczęśliwić w niebie. Świat ciemności wiążą pęta. Pan cię zbawił! O tym dusza niech pamięta!