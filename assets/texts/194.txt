194. Panie, w Swym słowie do nas przemawiasz
1. Panie, w Swym słowie do nas przemawiasz; Prawdę Swą świętą przez nie objawiasz, Przez nie dusze chcesz oświecić, Do dobrego chęć w nich wzniecić. Mnie duchowo niech Twe słowo Ku zbawieniu odrodzi.

2. Zgłębić nie mogę Twojej mądrości, Objąć nie zdołam Twojej światłości, Bo me oko jest przyćmione, Siły ducha osłabione; Spraw więc, Panie, niech się stanie, By oko me przejrzało.

3. Ojcze niebieski, który Swe słowo Każesz nam głosić ciągle na nowo, Roznieć przez nie ogień wiary, Obdarz nas Swoimi dary; Racz nas wodzić i odrodzić Ku nadziei niezwiędłej!

4. Panie, coś Siebie dał na ofiarę, By grzeszny żyć mógł z łaski przez wiarę, Męki śmierci Sam znosiłeś, Nas na wieki wybawiłeś, A jam Twoim, Tyś jest moim, Niech nas nic nie rozłączy!

5. Ucz, Duchu Święty, poznać Twe drogi, Na nich utrzymać racz moje nogi, Utwierdź mnie w poznaniu prawdy I zamieszkaj w sercu zawżdy, Nie daj błądzić, racz mną rządzić, Ciesz, wzmacniaj mnie, poświęcaj!

6. Daj mi przy słowie Twoim wytrwanie, Przymnóż mi wiary, Boże i Panie! Do nóg Twoich ja przypadam, Serce Ci w ofierze składam. Z Twej miłości niech radości Dostąpię wiecznej w niebie!