536. Warownym grodem jest nasz Bóg
1. Warownym grodem jest nasz Bóg, Orężem nam i zbroją! On nas wybawia z wszelkich trwóg, Co nas tu niepokoją. Stary, chytry wróg Czyha, by nas zmógł, Moc i złości rój On na nas wiedzie w bój; Na ziemi któż mu sprosta?

2. My złego nie zdołamy zmóc, Wnet zginąć by nam trzeba, Lecz walczy za nas chrobry Wódz, Sam Bóg Go zesłał z nieba. Kto On? — pytasz się? — Jezus On się zwie, Pan Bóg Sabaot; On złego strzaska grot; Innego nie masz Boga.

3. Choć diabłów pełen byłby świat, Co połknąć by nas chcieli, My nie boimy się ich zdrad, Będziemy triumf mieli. Książę ziemi tej W całej złości swej Nie poradzi nam, Bo już skazany sam I Słowo go powali.

4. Niech Bożych słów nie tyka wróg! Wziąć sobie ich nie damy; Duch Boży z nami, z nami Bóg Z wszechmocy Swej darami! Choć pozbawią źli Żony, dzieci, czci, Chytra grabież ta Zysk lichy wrogom da; Królestwo naszym będzie!