330. Gdybym Cię nie miał
1. Gdybym Cię nie miał, Jezu ukochany, Gdyby nie krzyż Twój i nie Twoje rany, W którą bym wtedy zwrócił, nędzny, stronę Oczy stęsknione?

2. I nie wiem, gdzie bym podział się z żałości, Bo gdzie jest serce, równe Ci w miłości? Ach, w Tobie, Chryste, w Tobie mam jedynie Moje zbawienie.

3. Złą jest, zepsutą ma istota cała, Jednak mnie sobie litość Twa obrała; A to, co czynisz, jest dar łaski onej, Niewysłowionej.

4. Gdybyś Ty pierwej nie szedł za mną, Chryste, Ja bym nie szukał nigdy Cię zaiste. Tyś Sam mnie znalazł — owcę Swą zgubioną Wziął na Swe łono.

5. Więc przyjmij, Jezu, modły mej wdzięczności, Żeś do krwi Twojej świętej społeczności Mą grzeszną duszę dawno już przeznaczył I zbawić raczył.

6. Raczże, jak dotąd, tak się nam objawiać I tak Swe imię pośród nas rozsławiać! Ty nie wypuścisz nas ze Swej opieki Po wieków wieki.