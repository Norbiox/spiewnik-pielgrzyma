466. W świetle krocz
1. W świetle krocz! W świetle krocz, Ludu Pański, w górny kraj! Zapal wszystkie lampy swoje I w miłości pierwszej trwaj; Idź, gdzie płyną życia zdroje, Nigdy nie trać Wodza swego z ócz; W świetle krocz! W świetle krocz!

2. Dzielnie znoś! Dzielnie znoś Ogień ciężkich, twardych prób: Lżenie, strach i złości burze; Na zawarty pomnij ślub, Patrz, korona błyszczy w górze, A choć wąż twe serce rani wskroś, Dzielnie znoś! Dzielnie znoś!

3. Nie daj się, nie daj zwieść, Ludu Pański, w diabła sieć! Choć on twarz nastraja mile, W jego służbie tylko śmierć. Oprzyj się szatana sile. Wąską drogą masz do chwały wejść; Nie daj się, nie daj zwieść!

4. Czuwaj wciąż! Czuwaj wciąż! Baczny miej na wszystko wzrok! Zewsząd wabią błędne duchy; Nie daj zmylić swoich dróg, Bądź na ich podszepty głuchy, Prosto tylko ku celowi dąż! Czuwaj wciąż! Czuwaj wciąż!

5. Wiernie stój! Wiernie stój! Panu swemu trwale służ! Niech cię tylko sen nie zmoże, Słońce wieczne wzejdzie już; Wstań, a znów ci Pan pomoże! A gdy przyjdzie iść w ostatni bój, Wiernie stój! Wiernie stój!