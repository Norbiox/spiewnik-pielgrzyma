224. Chcę kochać Ciebie, Boży Synu
1. Chcę kochać Ciebie, Boży Synu, Chcę kochać Ciebie, siło ma, Chcę kochać Ciebie mocą czynu I żądzą, która wiecznie trwa; Chcę kochać Ciebie, Panie mój, Aż wyschnie życia zdrój!

2. Ach, czemum poznał Cię tak późno I Twej piękności Boskiej blask? Dlaczegom życie tracił próżno Bez Ciebie i bez Twoich łask? Żem późno tak ukochał Cię, O, jakże smuci mnie!

3. Błądziłem, dążąc w różne strony, Tęsknota za czymś gnała mnie, Od Ciebie byłem odwrócony, Kochałem w świecie blaski czcze. Za Twoją sprawą stało się, Żem poznał światło Twe!

4. Dziękuję Ci, niebiańskie słońce, Że twój mnie opromienił blask I że światłości Twojej gońce Przyniosły mi zbawienia brzask! Dziękuję, Panie Jezu, Ci, że dałeś światło mi!

5. Chcę kochać Ciebie, ma korono, mój Zbawco drogi, kocham Cię Nie za nagrodę przyrzeczoną, Lecz za to, że zbawiłeś mnie. Chcę kochać Ciebie, Panie mój, Aż wyschnie życia zdrój.