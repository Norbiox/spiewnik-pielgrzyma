610. Niech łaska Twoja, Panie
1. Niech łaska Twoja, Panie, Zostanie z nami wciąż: Przez dziwne jej działanie Nas z Sobą mocno zwiąż!

2. Na wąskiej życia ścieżce Nie uda się ni krok, Jeśliby w Swojej łasce Przed nami nie szedł Bóg.

3. Nikt tego nie żałuje, Kto się na łaskę zda; Pan wiernych poratuje, Oświeci blaskiem dnia.

4. U Pana, w służbie Jego Bolesnych nie ma strat, Gdyż łaska Przedwiecznego Przewyższa cały świat.

5. Spraw, byśmy zwyciężyli Przez moc Twej świętej krwi, Co w najczarniejszej chwili Potęgą cudów lśni.

6. Wołamy zawsze, Panie, Do Twoich niebios bram: „Niech łaska Twa zostanie Na wieczną własność nam!”