301. Ja mam piosenkę od Jezusa
1. Ja mam piosenkę od Jezusa, Jakby kwiat z niebieskich stron. Melodii słodszej nigdzie nie ma, nie, Bo miłości jest to ton.

Refren: W sercu moim brzmi ten złoty ton, O, brzmi ten złoty ton, Ta pieśń z niebieskich stron! W sercu moim brzmi ten złoty ton, Radości pieśń z niebieskich stron!

2. Jezusa mego z serca kocham, Bo szedł za mnie w śmierć i zgon, I włożył w usta moje piosnkę tę, Której cudny dźwięczy ton.

3. Po wieczne czasy śpiewać będę Zbawcy mego chwałę, cześć, A jasny, górny Syjon wzdłuż i wszerz Będzie wdzięcznym pieniem brzmieć.