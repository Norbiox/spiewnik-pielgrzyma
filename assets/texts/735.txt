735. Jezu, ma słodyczy
1. Jezu, ma słodyczy, Dusza sobie życzy Z rana Twój usłyszeć głos, Co mi błogość zawsze niósł.

2. Któż zastąpić w stanie Twoje wspomaganie? Któż w potrzebie radę da, Gdy nie wesprze ręka Twa?

3. Miłosierny Panie, Dałeś obiecanie, że kto tylko prosić chce, Znajdzie, weźmie dary Twe.

4. Niechże więc, o Boże, Troski na Cię złożę; Gdy Ty źródłem siły mej, Wszelka praca pójdzie lżej.

5. Hojnyś i bogaty; I do biednej chaty Niesie dobry anioł Twój Różnych błogosławieństw rój.

6. Czyste daj sumienie, Spraw mi odpuszczenie, Powiedz do mnie: Sługo mój, Pójdź, gdzie jest błogości zdrój.