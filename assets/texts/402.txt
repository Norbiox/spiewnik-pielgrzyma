402. Nie puszczę Cię, Jezu mój
1. Nie puszczę Cię, Jezu mój, Tyś się za mnie ofiarował, Znam więc obowiązek swój, Bym żył Tobie, Cię miłował. Tyś światłości, życia zdrój, Nie puszczę Cię, Jezu mój!

2. Nie puszczę Cię, Jezu mój, Bo nie mogę żyć bez Ciebie; W Tobie ufam, przy mnie stój, Jak w dni szczęścia, tak w potrzebie. Ty się ze mną ściśle spój, Nie puszczę Cię, Jezu mój!

3. Choćby zgasł mój bystry wzrok I ustały wszystkie zmysły A ostatni nadszedł zmrok I me serce bóle ścisły, Gdy śmierć skończy życia bój, Nie puszczę Cię, Jezu mój!

4. Nie dbam o ten marny świat, Ni o wszystkie skarby jego, Jezu, Tyś cel moich lat, Coś odkupił mnie grzesznego; Mnie nie zgubi wyrok Twój, Nie puszczę Cię, Jezu mój!