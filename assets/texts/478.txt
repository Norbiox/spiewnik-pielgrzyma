478. Daj nam, Panie, Ducha wiary
1. Daj nam, Panie, Ducha wiary, Ducha modlitw, Ducha sił, Obdarz nas świętymi dary, By z nas każdy świadkiem był. Ty wiesz, co za ulepieniem Każdy z nas tu w ciele jest, Ty bądź naszym poświęceniem, Daj Świętego Ducha chrzest.

2. Daj i nam Abrama wiarę, Który tak ból serca zmógł, Że dał syna na ofiarę, Gdy zażądał tego Bóg. Daj Józefa nieugiętość, Który wolał w lochy pójść, Niż zasmucić Boga świętość, Niż przez grzech dać uwieść się.

3. Daj i nam moc Eliasza, Który Boga uczcić mógł, Kiedy lud na Karmel spraszał — Klęskę poniósł Pański wróg. Daj odwagę Daniela, Który znalazł się wśród lwów, Lecz z trwóg, ognia, cierpień wiela Wyszedł cało, wyszedł zdrów.

4. Daj nam apostołów śmiałość, Nieugiętą jako stal, Uzbrój w męstwo i wytrwałość Wpośród niebezpiecznych fal! Daj nam pokój też Szczepana, Który, patrząc w niebo, stał. Kiedy go kamienowano, Za swych wrogów prośby słał.

5. Tyś dał obłok świadków, Panie, Co przed nami szli w Twój ślad, Byśmy biegli nieustannie Wąską drogą przez ten świat. Chcemy patrzeć wciąż na Ciebie, Tyś nasz Król jest i nasz Wódz, Tyś wysoko usiadł w niebie, By ratować, służyć móc.