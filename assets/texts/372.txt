372. Bóg wierny słowom Swym
1. Bóg wierny słowom Swym! On nigdy się nie zmienia I kocha dzieci Swe, Choć śle im doświadczenia; On nieraz ciężki krzyż Dla próby zsyła im, Bo chce doświadczyć ich, Bóg wierny słowom Swym!

2. Bóg wierny słowom Swym! On sił nam daje dosyć, By życia tego trud Nam łatwiej przyszło znosić. Choć często karze nas, Ufajmy zawsze w Nim, Bo Ojcem naszym jest. Bóg wierny słowom Swym!

3. Bóg wierny słowom Swym! Pociesza wśród cierpienia I ciemną smutku noc W promienną radość zmienia. Gdy boleść tłoczy nas, Z obawy próżno drżym, Oddali od nas ją. Bóg wierny słowom Swym!

4. Bóg wierny słowom Swym! On serca zna pragnienie. Szczerości wiary twej Doświadcza przez cierpienie. Ty ciężar krzyża przyjm, Bo za ciężarem tym Żywota kielich da. Bóg wierny słowom Swym!

5. Bóg wierny słowom Swym! Choć się i burza sroży, Bóg wszelkim ciosom wnet Skuteczny kres położy. I da ci poznać Sam — Bo miłość wielka w Nim — Że krzyż zbawienny jest. Bóg wierny słowom Swym!