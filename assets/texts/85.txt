85. Wielką radość, pokój błogi
1. Wielką radość, pokój błogi Przyniósł Pocieszyciel nasz; Życia nam rozświecił drogi I mieszkanie obrał w nas.

Refren: Cudny łaski dar, Święty łaski dar! Jakże dobrym jest nasz Pan! W nawałnościach mórz I wśród życia burz W Nim spoczynek błogi dan.

2. Siłę, zdrowie, nowe życie Zacny ten przynosi Gość; Darów daje nam obficie, W smutku zsyła pociech dość.

3. Jako z nieba rosa spływa, Jako jasny słońca blask, Tak Duch Święty stale zlewa Na Swój lud obfitość łask.

4. Świętym deszczem ziemia zlana Zrodzi hojny owoc swój. Zbór, odrodzon Duchem Pana, Znajdzie w sobie życia zdrój.

5. Wielkie sprawy Twoje, Panie, Zbór Twój święty wielbić ma. Któż wysłowić wszystko w stanie, Co nam dała miłość Twa!