521. Kto przezwycięży ten pożywał będzie
1. Kto przezwycięży, ten pożywał będzie Z zieleniejących wiecznie rajskich drzew; Tam koniec śmierci, koniec ziemskiej biedzie, Tam wyzwolony wzniesie chwały śpiew. Pan da mu z nieba Żywota chleba [:I czego trzeba, by radość miał.:]

2. Kto przezwycięży, nie ugodzi tego, Ni wtóra śmierć, ni plaga z Pańskich czasz; Pan wzbudzi nowe pienia w duszy jego, Gdy da oglądać świętą Swoją twarz. Po mężnym boju Rany się zgoją, [:Wzniesie w pokoju dziękczynny hymn.:]

3. Kto przezwycięży, kto przy Słowie stanie Do końca życia, temu zwierzy Pan Nad poganami zwierzchność, panowanie, Ich wodzem i pasterzem będzie zwan; Wtedy skruszeni, Upokorzeni, [:Z grzechowych cieni dadzą się wieść.:]

4. Kto przezwycięży, wdzieje szaty białe, Pan nie wymaże go z żywota ksiąg; Co On zapisał, pozostanie stałe, I co On posiadł, już nie puści z rąk. U niebios tronu Pan mu koroną [:Skroń uwielbioną ozdobić chce.:]

5. Kto przezwycięży, stanie się filarem, W Bożym kościele stojąc nocą, dniem. Będzie nań imię Boga napisane, Imię nowego też Jeruzalem. Pana też imię Nowe on przyjmie [:W górnej krainie od Niego tam.:]

6. Ach, pomóż, Panie, pomóż do zwycięstwa, Przyjdź rychło z mocą, rozpędź wrogów rój! Tu szatan, ciało, świat i wrogie księstwa — Przewyższa siły me ten straszny bój. Mój duch Ci w górze W niebieskim chórze [:Zwycięstwa, chwały zanuci psalm.:]