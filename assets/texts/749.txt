749. My mamy już zbawienie
1. My mamy już zbawienie Przez Zbawcy świętą krew. My mamy odkupienie, Pochwalny wznieśmy śpiew. Kapłana najwyższego, Co w niebie zajął tron, Lecz przedtem z życia Swego Ofiarę złożył On.

Refren: Jesteśmy wszyscy jedno, złączeni Zbawcy krwią, Jednego mamy Ojca, z radości serca drżą. Jednego mamy Zbawcę, co w mękach za nas zmarł, I śmiercią tą wyjednał zbawienia dla nas dar.

2. My w sercach pokój mamy, Zbawiciel nam go dał. Pociechę posiadamy, Choć życiu grozi szał. Pasterza też dobrego, Co paszę daje nam, Prowadzi do wód żywych I strzeże stada Sam.

3. Prorocze mamy Słowo, Pochodnię naszych nóg, Co wiedzie drogą nową, Gdy idziem w niebios próg. Ze Słowa tego wiemy, Że Chrystus przyjdzie wnet, A wtedy odpoczniemy ze wszystkich naszych bied.

4. Nam dostęp jest otwarty Do tronu Bożych łask, Gdy wiedziem bój zażarty, Pan zsyła pociech blask. A po skończonym boju, Nam wieniec życia da, Ten Książę nasz pokoju, Co chroni nas od zła.

5. Czekamy przyjścia Jego Z tęsknotą w każdy czas, Wołamy więc do Niego: O, weź do Siebie nas! Prosimy w każdej dobie: Nasz Panie Jezu, przyjdź! O, Alleluja Tobie, Po Swą wybraną znijdź!