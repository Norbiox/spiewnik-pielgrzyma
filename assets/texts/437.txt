437. Do światła dąż nim siła twa
1. Do światła dąż, w nim siła twa — Słabości źródłem noc! A światłość ci zdrój życia da, W światłości Pańska moc.

2. Do światła dąż, a znajdziesz już Spokojnej ciszy toń, Gdzie nie ma wichrów, nie ma burz, Gdzie rządzi Pańska dłoń.

3. Do światła dąż, a ujdziesz wraz Wszech pokus, błędów, zdrad; Uwolnisz się od grzechów, skaz, Za światłem dążąc w ślad.

4. Do światła dąż po drodze tej, Co lśni od krwi i łez; Na krzyż zwrócone oczy miej, Tam twej wędrówki kres.

5. Do światła dąż, w nim siła twa, Światłości źródłem — Bóg; A Jego słowo wiecznie trwa I światłem jest twych dróg.

6. Wytrwale więc do światła dąż I tam swój kieruj wzrok, Gdzie Prawdy słońce świeci wciąż, Gdzie pierzcha ducha mrok!