661. O serce, wstań i śpiewaj
1. O serce, wstań i śpiewaj, I Stwórcę swego wzywaj, Co wszystkim dobrym darzy I wszystko ma na straży!

2. Gdy cienie mnie zakryły I słodkim snem objęły, Od złego mnie broniłeś, Do serca przytuliłeś.

3. Tyś rzekł: Spoczywaj, dziecię, Obronię ciebie przecie, Anioły Me cię strzegą, Doczekasz dnia nowego.

4. Spełniło się Twe słowo, Zawitał dzień na nowo; Pod cieniem Twej osłony Zostałem pokrzepiony.

5. Gdy za to chcesz ofiary, Przynoszę Ci swe dary: Modlitwy me i pienie — To me całopalenie.

6. Tym darem się nie brzydzisz, Wszak serce wdzięczne widzisz; Nie mogę nic innego Już Tobie dać lepszego.

7. By me dzisiejsze dzieło Szczęśliwie się skończyło, Niech w ciągu dnia całego Anioły Twe mnie strzegą.

8. Błogosław mi, mój Panie, Niech serce me się stanie Mieszkaniem Twego słowa, Aż zorza wzejdzie nowa!