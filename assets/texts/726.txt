726. Jak wiele na świecie nauk przepięknych
1. Jest wiele na świecie i nauk przepięknych, jak walczyć ze złością i grzechów się zbyć. Ach, tyle już przeszło na ziemi pokoleń, a ludzie nie mogą w przyjaźni wciąż żyć.

2. Czy trudno naprawdę odrzucić nienawiść, wrogowi przebaczyć, nie jątrzyć już ran? Czy trudno ci przyjąć w swe serce Jezusa, a wszystkich miłować, jak mówił On Sam?

3. Chrystusa naukę wszak wszyscy już znają, a jednak nie dążą, by stale w niej żyć; Słabego wciąż krzywdzą, przed silnym się korzą, a łzy ludzkie płyną i płyną do dziś.