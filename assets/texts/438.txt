438. Dziecino Boża, cicho cierp
1. Dziecino Boża, cicho cierp, Choć ścieżkę pokrył mrok, I Temu się z ufnością zwierz, Co zna tysiące dróg! A gdy się chmur ulewnych czerń Nad górski wzniesie grzbiet, Za Panem tylko ufnie krocz, A światło błyśnie wnet.

2. O, śmiało się na Ojca pierś, Dziecino Boża, rzuć, Wszak tyś własnością Jego jest, Więc Doń się ufnie zwróć! A choćby się nie wiedzieć jak Przewlekła długa noc, Zwycięży przecie ranny blask, Więc się nie pozwól zmóc!

3. A gdy z ufnością poddasz się Pod Jego święty wpływ, On towarzyszem będzie twym Wśród cichych, błogich niw! Więc ufaj Mu i cicho bądź, Choć wszędzie nocne mgły, Na Wodza swego tylko patrz, A światło wzejdzie ci!