605. Jezusie miłosierny
1. Jezusie miłosierny, Nasz Obrońco prawy I w łasce Swej niezmierny, Bądźże nam łaskawy!

2. Jak słońce dnia każdego Daje blask od siebie, Tak też pragniemy Twego Światła dziś od Ciebie.

3. Swą prawdą świeć nad nami, Co utwierdza w wierze, Bo z Twymi Cię sługami Chcemy kochać szczerze.

4. Na duszy i na ciele Racz nam błogosławić, Ach, pokus w świecie wiele, Racz nas z nich wybawić!

5. Własnością Twą być chcemy, Żyć w Twej społeczności, Za Tobą iść pragniemy I służyć w miłości.