53. O głowo krwią zbroczona
1. O głowo krwią zbroczona, Oplwana, pełna ran, O głowo, której wieniec Bolesnej wzgardy dan; O głowo przenajświętsza, Najwyższej godna czci, Najsrożej pohańbiona, Bądź pozdrowiona mi!

2. O chwały pełne lice, Przed którym światy drżą, Zaświaty w proch się korzą, Kto Cię tak zelżył, kto? Kto sprawił, że Twych oczu Nadziemski, cudny blask, Co gasi słońc tysiące, Załamał się i zgasł?

3. O Panie, coś wycierpiał, Obciąża, Zbawco, mnie; Ja grzeszny, ja sprawiłem Okrutne męki Twe. O, wejrzyj na mą nędzę, Swą łaskę ujrzeć daj; Wszak jam na grzech zasłużył, — Ty mi otwierasz raj.

4. Serdeczne przyjmij dzięki, Najdroższy Zbawco mój, Za Twe krzyżowe męki, Za Twój śmiertelny znój. O, spraw, bym wierny Tobie, U boku Twego trwał, A życie gdy zakończę, Zgon szczęsny w Tobie miał.

5. Bądź tarczą mi, zarazem Pociechą w śmierci mej, Przede mną stań obrazem Krzyżowej męki Swej. Niech wpatrzon okiem wiary W miłości Twojej znak, Do serca Cię przycisnę; Jak błogo umrzeć tak!