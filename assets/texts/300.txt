300. Jakże ja szczęśliwy
1. Jakżem ja szczęśliwy, iż znalazłem Pana, że mię drogi Zbawca wziął na własność Swą! Była moja dusza grzechem tak związana, On się do niej skłonił, On uwolnił ją; W Swej miłości wielkiej rany me zawiązał; Godzien mojej chwały Jezus tylko Sam.

Refren: [:Jezus tylko Sam,:] Wszystko da obficie Jezus tylko Sam. [:Jezus tylko Sam:] Daje nowe życie; Jezus tylko Sam!

2. On chce dać i tobie to zbawienne życie, Jego krew oczyści cię ze wszystkich win. On cię chce zbogacić, abyś miał obficie I owoce Ducha hojnie przyniósł w Nim. Uchwyć się więc Jego w niezachwianej wierze, Jest to Mocarz wielki — Jezus tylko Sam.

3. Porzuć wszelkie skargi, duszo utrapiona, Wielkie to zbawienie sprawi w tobie cud. Patrz, Zbawiciel chce cię wziąć na Swe ramiona, W łasce cię poniesie poprzez życia trud. Duszo, w tym imieniu masz zwycięstwo pewne, Zdobył je dla ciebie Jezus tylko Sam.

4. Kiedyś z Nim spojony, możesz mieć od Niego Co dzień nowe światło, zdroje nowych sił. On tym krzewem winnym, tyś latorośl Jego; Ty w Nim, a On w tobie będzie odtąd żył. Całą hojność Ducha i owoców Jego Ma On i dla ciebie — Jezus tylko Sam.