830. Młodości dni, dni szczęścia złotej chwili
1. Młodości dni, dni szczęścia złotej chwili, Dlaczego szybko mkniecie w siną dal? Jakbyśmy wczoraj jeszcze młodzi byli, Nieznany był nam zawód, smutek, żal. Ach, czemuż młodość tylko chwilę lśni, I czemu szczęście z sobą wzięła mi.

2. Wiosenne dni, dni szczęścia jasne, złote, Dlaczego szybko mkniecie niby sen? I zostawiacie tylko żal, tęsknotę… Już zaszło słonce, nadszedł nocy cień. Ach, czemuż wiosna tylko chwilę lśni, I czemuż radość z sobą wzięła mi?

3. Minęła młodość, starość już nadchodzi, Minęła wiosna, jesień zbliża się; Młodości czar już teraz nas nie zwodzi, l urok wiosny już nie cieszy mię. Gdzież szczęście moje, gdzie mam szukać je? Minęło z wiosną i nie wróci, nie.

4. A wtedy Zbawcy drogie, święte ręce, Prawdziwą radość dają, szczęścia kwiat. Przez krew przelaną na Golgocie w męce Wstąpiłem już w radości wieczny ślad. Już wiem, że świat nie może szczęścia dać, Bóg tylko może w serca radość wlać.