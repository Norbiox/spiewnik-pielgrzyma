415. Sam Pan Bóg raczy być pasterzem moim
1. Sam Pan Bóg raczy być Pasterzem moim, On miłosierdziem obdarzy mię Swoim. Wiedzie na pasze mię niepospolite, źródła wód cichych wskazuje obfite. Duszę posila w wielkiej Swej litości, Ścieżką prowadzi mię sprawiedliwości.

2. Choćbym i w śmierci chodził też dolinie, Tyś moją, Panie, nadzieją jedynie; Bać się nie będę nigdy już niczego, Gdyżem owieczką jest Boga żywego. On zna me serce, On wie, czego trzeba, Ześle więc wszystko ze Swego mi nieba.

3. Ufam Twej łasce, że Ty mię na wieki, Boże, nie puścisz z Swej świętej opieki; Że mi darujesz z Boskiej Swej hojności Zdrowie i szczęście, pociechę w żałości, Gdy zaś bieg skończę, Twoja to dobrota W niebie udzieli wiecznego żywota.