28. Jak mam powitać Ciebie
1. Jak mam powitać Ciebie I jak Cię przyjąć mam, Odwieczny Królu w niebie, Coś do mnie przybył Sam? Bądź Sam o Jezu, Panie, Pochodnią moich nóg, Bym Ci na powitanie Dziś radość sprawić mógł!

2. Zielone Tobie palmy Na drogę Syjon słał — Ja zaś Ci śpiewam psalmy I wdzięczne pieśni chwał. Me serce nieustannie Natchnionym pieniem, brzmi; Na Twoją służbę, Panie, Poświęcę wszystkie dni.

3. Leżałem skrępowany, A Tyś mi wolność dał; Gdym hańbą był odziany, Tyś szatę chwały wdział. Sam nędzę mą przykryłeś I wywyższyłeś tak, Że mi na dziękowanie I słów i pieśni brak.

4. I cóż Cię zniewoliło, Żeś do mnie z nieba zszedł? Kochanie Cię skłoniło, Że ziemię, pełną bied, Cierpieniem napełnioną, Ciernistych pełną dróg, Potokiem łez zroszoną, Wybawiasz z śmierci rąk.

5. Wam troszczyć się nie trzeba, Ni silić w dzień i w noc, Jak dostać się do nieba Przez własną swoją moc. Pan niebo wam przynosi, Sam doń zaprasza was, Rok miłościwy głosi, Pociesza w każdy czas.

6. Te słowa, smutna rzeszo, Głęboko w serce wpisz, Bo one cię pocieszą, Gdy ciężki dojmie krzyż! Więc porzuć swe starania! Zbawiciel już u drzwi; On wejdzie niespodzianie, Obetrze twoje łzy.