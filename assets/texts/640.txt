640. Błogosław, Boże, parze tej
1. Błogosław, Boże, parze tej I Duchem Swym nią rządź, Ich losy w Swej opiece miej, Obroną Ty im bądź!

2. Miłością trwałą połącz ich, Jednością ducha spój, Niech znoszą wspólnie w związkach tych Jak radość, tak i znój.

3. Niech zjednoczeni wielbią Cię Modłami, życiem swym, Wiernością odznaczając się, Rządzeni słowem Twym.

4. Niech, pomnąc tu na słowa Twe I na zawarty ślub, Prowadzą w Tobie życie swe, Aż ich rozłączy grób.