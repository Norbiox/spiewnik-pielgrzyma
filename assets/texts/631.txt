631. Mój Ojciec ma w niebiesiech tron
1. Mój Ojciec ma w niebiesiech tron, Anielskim wojskiem włada On, [:A jednak ze mną mieszkać chce, I w dzień i w nocy strzeże mnie.:]

2. Wróbelki karmi dłonią Swą I czuwa, gdy ptaszęta śpią. [:Odziewa błonia, stroi las Kwiecistą szatą barwnych kras.:]

3. Nie spadnie z głowy mojej włos, Pan mojej prośby słyszy głos; [:Choć skryłbym się, nie wiedzieć gdzie, On zawsze patrzy w serce me.:]

4. Na Swoją Pan wypisał dłoń Me imię, nim tęskniłem Doń, [:I widzi mnie przez wszystkie dni — Więc czegóż jeszcze braknie mi?:]

5. Mój Ojcze! Dobroć Twoją czczę I woli Twojej słuchać chcę; [:Więc, Jezu, w sercu moim gość I wypleń z niego wszelką złość!:]