424. Wszystko powiedz Jezusowi
1. Wszystko powiedz Jezusowi, Co porusza serce twe, Czy radością napełnione, Czy nim groźna burza rwie. Wszystko powiedz Jezusowi, Bo On ludzkie serce zna; On radością duszę poi I w niedoli pomoc da.

2. Wszystko powiedz Jezusowi, W każdym czasie przychodź Doń, Niech w pragnieniu serca twego Twych uczuje modłów woń. Wszystko powiedz Jezusowi, Jemu wszystko zwierzyć chciej; Chcesz — li tego się nauczyć, To cierpliwość w próbach miej.

3. Wszystko powiedz Jezusowi, Gdy bezradne serce twe; On szczęśliwie cię powiedzie, Powierz Jemu życie swe. Jemu tylko wszystko powiedz, Choćbyś nawet popadł w błąd. On odpuści i zakryje, Ty nie przyjdziesz już na sąd.

4. Wszystko powiedz Jezusowi, Gdy twa wiara chwieje się, Gdy nadzieja błoga zniknie I okryje ciemność cię. Jezusowi wszystko powiedz, Gdy zawodzi rozum twój. Twój Zbawiciel cię zrozumie; Zwyciężony jest w Nim bój.