393. Krwawią się twe rany, ciężki staczasz bój
1. Krwawią się twe rany, ciężki staczasz bój, — Tylko patrz, by o tym wiedział Jezus twój! Ludzkie pocieszenia nie pomogą ci; [:Jemu tylko ufaj, w Nim zwycięstwo lśni.:]

2. Ludzka miłość może wiele ulgi nieść, Lecz na rany duszy inny balsam jest. Jeden Lekarz zawsze tobie pomóc chce, [:Niestrudzony, gotów na wołanie twe.:]

3. Zamknij drzwi komórki i wejdź w ciszy toń, Ugnij swe kolana, głos swój podnieś Doń. Łzy, co w tej komórce przed Nim spłyną tam, [:Znajdziesz jako perły u niebieskich bram.:]

4. Duszę przeczyszczoną i twój tęskny wzrok W górę pokieruje, wzmocni chwiejny krok. Wnet się zgoją rany, zniknie wszelki bój, [:I zobaczysz wtedy, coć dał Zbawca twój.:]

5. Słówko obietnicy Pan zostawił nam — „Nie nałożę więcej, niż znieść zdołasz sam”. Jeśli Mu powierzysz wszystkie troski swe, [:Chwalić Go nie starczy całe życie twe.:]