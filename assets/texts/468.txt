468. Znam Przewodnika w mej pielgrzymce
1. Znam Przewodnika w mej pielgrzymce, Który wciąż wiernie przy mnie trwa, A po bezpiecznej wiedzie ścieżce; On idzie wprzód i drogę zna!

Refren: Pan drogę zna, co w chwałę wiedzie, Nie lękaj się nic, duszo ma; On cię bezpiecznie tu przewiedzie, Tylko z Nim chodź, On drogę zna!

2. Gdym pod brzemieniem beznadziejnym, Koło mnie wszędzie gęsta mgła — Jemu chcę ufać i być wiernym; On idzie wprzód i drogę zna!

3. On dobrze zna te pokuszenia, Do których wpada dusza ma, Lecz mnie nie zwiodą z dróg zbawienia — Pan idzie wprzód i drogę zna!

4. O duszo grzechem obciążona, O serce, które bólem drga! Pan cię przyciąga w Swe ramiona, Tylko z Nim chodź, On drogę zna!