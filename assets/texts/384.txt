384. Jest dobrym to, co czyni Bóg
1. Jest dobrym to, co czyni Bóg, On ci mnie nie zawiedzie. Nie wskaże mi omylnych dróg, Zaradzi wszelkiej biedzie. On Bogiem mym, Ja ufam w Nim; Od zguby mię ochroni, Boć jestem w Jego dłoni.

2. Jest dobrym to, co czyni Bóg, On światłem, życiem dzieli. Nie żywi nigdy myśli złych, Czy smuci, czy weseli. Nadejdzie czas, Gdzie każdy z nas Na własne swoje oczy Łaskawość Jego zoczy.

3. Jest dobrym to, co czyni Bóg, Spokojnie więc wychylę Ten kielich, w którym widzę ja Boleści gorzkich tyle. Na jego dnie Ukrywa się przesłodkie pokrzepienie; Pierzchnijcie, smutku cienie!

4. Jest dobrym to, co czyni Bóg, Przy tym już pozostanę; Choćby na nędzę, trud i śmierć Me życie było zdane. Z ucisków, burz Ojcowski Stróż Cudownie mnie wyzwoli, Więc Jego ufam woli.