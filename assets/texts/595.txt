595. Serce pójdź w cierpieniu Pana
1. Serce, pójdź, w cierpieniu Pana Jest dla ciebie studnia dana; Tu uśmierzysz głód, pragnienie, We krwi Jego twe zbawienie. Że posiadam Zbawiciela, Który dziś mi się udziela Z Swą zasługą i z Swym strojem, To radością duszy mojej.

2. On naprawdę co dzień moim Jest, gdy pod krwią Jego stoję, On w pielgrzymce mej do nieba Daje codzień duszy chleba. Ja posiadam Zbawiciela; Źródłem mego On wesela, I nic więcej nie chcę wiedzieć, Tylko u stóp Jego siedzieć.

3. Pragnę z głębi serca mego Łamać chleb u stołu Jego, Tu Go dusza spożyć może, Tu w pamięci swej to złożę, Że posiadam Zbawiciela, Duszy Oswobodziciela; Jego krzyż i zmartwychwstanie Mą własnością pozostanie.

4. Błogosławiona Miłości, Żeś Ty w Swojej mię wierności Z wszelkich zwątpień uwolniła, Kiedy ciemność mię okryła; Ja posiadam Zbawiciela, Który w śmierci się udziela I w najgłębszą otchłań nocy Wszedł, mię wyrwać z grzechu mocy.

5. Gdyby mię coś trwożyć chciało, Gdyby czegoś brakowało, Czy w pokusie, czy w chorobie, Chcę to uświadomić sobie, Że mam Zbawiciela z sobą Od kołyski aż do grobu, Aż do tronu Jego chwały, Gdzie brzmi wiecznie hymn wspaniały. 