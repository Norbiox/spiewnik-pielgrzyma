80. Oby, Jezu, znów w tym świecie
1. Oby, Jezu, znów w tym świecie Silnie między ludem Twym Święty Duch się zlał obficie, Jakoś przyrzekł w słowie Swym. Daruj nowe nam płomienie. Wlej je w zimne serca nam, Zjednocz wszelkie rozdzielenie, Do jedności prowadź Sam.

2. Uzdrów członki chore wszelkie, Uczyń zdrowe, silne je. Daj miłości ognie pierwsze, Niech nią zbór na nowo tchnie. By Duch Święty wszystkim członkom Był w pełności znowu dan, I by w świętym Swym Kościele Rządził tylko Chrystus Pan!

3. Strasznie się w tym świecie sroży Ten duch złości z piekieł bram, Nawet pragnie w Kościół Boży Wstąpić z kłamstwem swoim tam, By móc, jakim bądź sposobem, Nawet dzieci Boże zwieść I rozproszyć Bożą trzodę, Jedność między nimi znieść.

4. Uzbrój siłą dziatki Twoje, Siłą Ducha uzbrój je. Rozszerz tu królestwo Swoje, Napełń dom i serca te. Zdziałaj cud ten w każdej duszy; Niech zabłyśnie zorzy brzask, By nie został ten najmniejszy W grzechu, lecz szedł w światła blask.

5. Niechże Duch Twój z mocą wionie Wszędzie tu w Kościele Twym I Twe imię w każdym gronie Niech jaśnieje blaskiem swym, By tu w Twoich zgromadzeniach Wśród Twych wiernych wszerz i wzdłuż, W mocy Ducha brzmiały pienia Z poświęconych serc i dusz.