137. Duszo, słuchaj cudnej wieści
1. Duszo, słuchaj cudnej wieści: Chrystus zmarł za ciebie Sam, Wszelki grzech i twe boleści Na krzyż zaniósł, przybił tam. Dla naszego przewinienia Sam Go na śmierć podał Bóg, By nas, synów potępienia Za Swą własność przyjąć mógł.

Refren: Przyszedł z nieba, by nas zbawić Z więzów grzechu, świata ćmy; Chce w wolności cię postawić, Pójdź do Niego więc i ty! O, pójdź dziś, o, pójdź dziś, Bo czas łaski kończy się! O, pójdź dziś, o, pójdź dziś, Duszo — Zbawca woła cię!

2. Dawno serce twe straciło Drogi prawej jasny ślad, W rzeczach ziemskich się zgubiło, Bo marnością zwiódł je świat. Duszo, obudź się z uśpienia, Wznieś do Pana dziś swój głos. Szukaj w Zbawcy przebaczenia — Zmieni życia twego los.

3. O, jak pragnie twój Zbawiciel Wyrwać cię z szatańskich szpon! Chce cię wierny Odkupiciel Stawić przed Ojcowski tron. Złóż na Niego swe starania, Z całej duszy uwierz Weń! On się do Swych dzieci skłania, Spędza z serc ich smutku cień.