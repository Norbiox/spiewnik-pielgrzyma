113. O, mów mi, mów o Jezusie
1. O, mów mi, mów o Jezusie, Słuchać tej wieści bym chciał; Wpisz ją w me serce i w duszę! Pragnę i ja w Nim mieć dział. Mów o tej wieści, co brzmiała Nad Betlejemem i nam: „Bogu na niebie bądź chwała, Pokój na ziemi bądź wam”.

Refren: O, mów mi, mów o Jezusie, Słuchać tej wieści bym chciał; Wpisz ją w me serce i duszę! Pragnę i ja w Nim mieć dział.

2. Mów, jak podstępnie, a mile, Kusił na puszczy Go wróg I jako w Bożej On sile Wszystkie zasadzki złe zmógł. Mów mi o latach cierpienia, Potu i krwi mnóstwie strug; O tym, jak znosił zelżenia, Gładząc na krzyżu mój dług.

3. Mów, jak na wzgórzu Golgoty Skonał na krzyżu wśród ran I jak z grobowej Swej groty Powstał zwycięsko nasz Pan. Opisz tę miłość bez miary, Która wśród cierpień i mąk grzesznych zwolniła od kary, Wiedzie do Ojca ich rąk.

4. Mów mi o tym przyrzeczeniu, Które Pan uczniom Swym dał, Mów mi, jak w ich zgromadzeniu Cud ten naprawdę się stał. Mów, jak On ochrzcił wspaniale Duchem i ogniem ten zbór I jak ku Jego tam chwale Nowych języków brzmiał chór.

5. Ciebie prosimy, o Chryste, Przez Twe cierpienia i trud: Stworzyć racz serca nam czyste, Stwórz poświęcony Ci lud. Ochrzcij nas ogniem i Duchem Mocą przelanej Twej krwi, Niechaj za Jego podmuchem Serce i język Cię czci. Ciebie prosimy, o Chryste, Przez Twe cierpienia i trud: Stworzyć racz nam czyste, Stwórz poświęcony Ci lud.