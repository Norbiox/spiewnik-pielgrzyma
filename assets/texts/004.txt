4. Boże wielki, pełnyś chwał
1. Boże wielki, pełnyś chwał, Wielbim Twą potęgę, Panie! Tyś stworzeniom życie dał, Podziwiamy Twe działanie; Jakiś od wieczności był, Tak na wieki będziesz żył.

2. Wszyscy Ciebie chwalić chcą, Wszyscy święci, aniołowie Wielbią wielkość, dobroć Twą Cherubowie, Serafowie. Śpiew otacza Boski tron: „Święty, święty, święty On!”

3. Święty jest niebieski Wódz, Pan Zastępów święty, święty. Nędzę naszą może zmóc, Chwałą Jego świat przejęty. Niebo ziemia, morze brzmi Głośną pieśnią Jego czci.

4. Spojrzyj, Panie, na Swój lud, Skłoń ku Swemu się stworzeniu! Prowadź go do życia wód, By nie zginął w utrudzeniu! A gdy przetrwa życia znój, Niech majestat ujrzy Twój.

5. Zmiłuj, Panie, zmiłuj się, Pobłogosław dziatwie Swojej! Objaw się nam w łasce Swej, Z której płyną pociech zdroje! Tyś nadzieją naszą Sam, Nie daj przeto zginąć nam!