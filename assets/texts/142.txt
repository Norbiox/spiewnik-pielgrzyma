142. Już bracie, siostro
1. Już bracie, siostro, bądź gotowy I powstań, zbudź się z grzechów snu! Patrz, Chrystus daje żywot nowy, On cię miłuje, ufaj Mu!

Refren: Więc śpieszże Doń — Na wieki miłość Jego trwa — W błogości toń, On tobie wieczne szczęście da!

2. Tak dawno On cię już miłuje, Za ciebie niósł śmiertelny krzyż; Swój cudny pokój ci daruje, Z doliny łez prowadzi wzwyż.

3. Z ran Jego święta krew się lała, Jak wielkiej to miłości czyn! I niewinnego śmierć spotkała Dla naszych zasłużonych win.

4. Oczyszcza wszystkich krew ta święta, Uzdrawia serca, słodzi znój, Wolnością darzy, kruszy pęta; Pan przez nią zlewa pokój Swój.